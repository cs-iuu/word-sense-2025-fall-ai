Тунгалаг тамир
I
Олноо өргөгдсөний дөтгөөр оны зуны эхэн сарын нэгэн өдөр Их тамирын
хойгуур гарсан замаар гуч орчим насны хар хүн нилээд ачаатай морин тэрэг хөтлөөд
явж байв. Нар салхинд гандаж, хир хөлсөнд нэвтэрч урагдсан дээлээ есөн өнгийн
юмаар нөхсөн болохоор ямар эдээр хийсэн нь мэдэгдэх аргагүй ажээ. Ханхар
дөрвөлжин мөрөндөө утаа болсон цахиур буу хөндлөн үүрч, даахирсан бүдүүн хар
гэзгээ дарайсан хуучин хөх ямбуу алчуураар шуужээ. Шороонд буурал болсон өтгөн
хар хөмсгөн доорхи том гэгчийн дүрлэгэр нүд нь удаан цавчилж, хөлс дааварласан
хүрэн нүүрэнд нь урт замын алжаал илэрч, гүн бодолд автагдан хүрлийхийг харвал
ядарсан буюу уурласан алин болох нь мэдэгдэмгүй ажээ. Энэ хүн дахин дахин эргэж
харан, заримдаа зогсон, ачаагаа засан явсаар оройн нар уулын толгой шүргэх үед
замаас гарч голын эрэг чиглэв. Ингээд ногоон зүлгэн дээр очоод буугаа эвтэйхэн гэгч
нь авч шийрлэн тавиад, тэргээ буулгаж, морио чөдөрлөн тавив. Тэрэгнийхээ сүүдэрт
тавтай завилан суугаад өврөөсөө мод толгой гаргаж тамхиа татаж утаагий нь
алгуурхан үлээн гаргах зуур ногооны үзүүр имрэн оролдоно. Энэ хүнийг Эрдэнэ
гэдэг. Засагт ханы хошууны Олгонууд отгийн хүн. Уулаас эцгээс ах дүү хоёул бөгөөд
багадаа өнчрөн айл дамжин зарагдаж бор хоног өнгөрүүлэн явжээ. Дүү нь Төмөр гэгч
хүн бий. Арван зургаан насандаа шилийн сайн эрчүүдтэй нийлж удалгүй эрмэг зориг,
эр чадал ухаан санаагаар гайхагдсан «Засагт ханы цахиур Төмөр» гэж алдаршин
халх дөрвөн аймаг, шавь тавд домог мэт яригддаг болжээ. Өнөөгөөс гурван жилийн
өмнө Төмөр ахындаа гүн шөнө үл таних хоёр хүний хамт ирж уулзаад үр шөнө
салахын үед явжээ. Тэгэхдээ цоохор ембүү, оросын цагаан хааны цөлхөөв гучаадын
хамт өгчээ. Түүнээс хойш ах дүү хоёр учраагүй зөвхөн л сургаар амьд мэндээ
мэдэлцэж байжээ. Харин сүүлийн жил гаруйн дотор Эрдэнэ дүүгийнхээ тухай ямар ч
сураг сонссонгүй.
Эрдэнийн өөрийн нь хувьд гэвэл багадаа Доной тайжийн хонь хариулж, хурдан
морий нь унаж байхдаа хүү Чулууны нь бичиг заалгахын далимаар бичиг сурч,
уулаас ухаан сэргэлэн болохоор «Оюун түлхүүр», «Цаасан шувуу», «Гурван улсын
бичиг», «Алтан товч»-оос эхлэн олдсон юм бүхнийг уншин гуйсан хүнд өргөдөл,
захиа бичиж удалгүй «Бичээч Эрдэнэ» гэж нутагтаа алдаршжээ.
Арван найман насандаа нутгийн Долгор гэдэг бүсгүйтэй дэр нийлүүлэн гэр
барьж амьдрав. Бас арваад сарлаг, хоёр гурван унах морь, хэдэн хоньтой болжээ.
Эрдэнэ бусад хүн шиг зовохдоо зовж, өлсөхдөө өлсөж, баярлахдаа баярлаад,
хорсохдоо хорсоод амьдарч болох байжээ. Гэтэл шинээр ширээ залгасан засаг хаан
Гомбожавын зан авир ширүүн, ард олныг зовоох нь хир хэмжээнээс хэтрэхэд чуулган
дарга, монгол манж зургааныг дамжин заргалдав.
Гэвч ноёнтой өшөөтэй бол хонгогүй, нохойтой өшөөтэй бол хормойгүй гэдэг дэмий үг
биш болохоор Гомбожав хошууны хөрөнгөөр хөлөө хүрэх газар бүхэнд хээл хахууль
цутгаж байгаад эзэн ноёнтойгоо харгалдсан тэрсүүд албатыг Улиастайн бат гүнд
орхив. Тэнд үс, бөөсөндөө баригдан жил гаруй болж байтал монгол улс манжаас
тусгаарлан богд Жавзандамба хутагт төр шашныг хослуулан баригч нарангэрэлт
1
түмэн наст эзэн болоод өршөөл түгээж Эрдэнэ гяндангаас гарчээ. Бат гүнд сууж
байхдаа дүүтэй нь хамт Говь мэргэн Вангийн ноён сүргээс таслан хөөж, Цэцэн
Сартуулын хошуунд дамжуулж байсан нэг эртэй дайралдаж Төмөрийн тухай өдий
төдий домог шиг яриа сонсжээ.
«Морины сайныг харуут таньдаг, санаа нь сүү шиг чадал нь хархул шиг эр дээ. Долоо
хоногийн өлийг дуулж байгаад давдаг хүн, далан өртөө газрыг дөрөөн дээрээ туулдаг
эр» гэх зэргээр Төмөрийг шагшин магтжээ.
Эрдэнийг нутагтаа очиход нь хорссон хааны хавчлага байж суухын аргагүй
болоход нь албан татвар, аль нэгд өчүүхэн хөрөнгө хамж өгөөд ганц морин тэргэнд
юмаа ачиж Богдод мөргөхөөр эхнэр хүүхдээ дагуулан хүрээний зүг зам хөөжээ.
Эрдэнэ тамхиа хэд дахин шунаг сороод, ирсэн зам руугаа харлаа. Тэртээ
хөтлийн наад руу орсон замаар хүүхэд эхнэр хоёр нь гэлдрэн алхсаар ирж явааг
хараад, мод толгойгоо галтай нь түрийлэн босож ачаагаа буулган яг л дээл шиг нь
түмэн нөхөөс болж утаанд шарлан дарайсан жижиг майхнаа босгоод аргал хормойлж
түүн, гурван том чулуу тулан галлаж цай чанав.
Жалавчин тогоотой цай цайран буцлах үед эхнэр хүүхэд нь ч ирлээ. Долгор замдаа
түүсэн аргалаа асгаж хормойгоо сэгсрээд хөлөө жийн суув. Алсын аян, замын шороо,
хурц наранд борлосон энэ эмэгтэйн царайнд алжаалын тэмдэг тодорхой авч
эхийнхээ дууг сонссон ботгоны нүд шиг тормолзсон болох хар нүдэнд нь залуугийн
гал, хөдөө талын бүсгүйн гоо жавхлан тодорхой ажээ.
- Хүү маань явж өгдөггүй шүү гээд инээмсэглэхэд нь жигдхэн бөгөөд дун цагаан шүд
яралзав.
- Чи минь амарч үз. Би домбоо зайлаад цайгаа уудалж орхиё гээд Эрдэнэ тэргэн
дээлээс гуулин домбо аваад жаргаж байгаа нарны гэрэлд гялтганан мяралзах голын
зүг явлаа.
Доторхоо огт нуухгүй гэсэн мэт тунгалаг голын эргэн дээр явган суугаад домбоо
зайлах зуур «Ус харсан хүн уйддаггүй» гэж сонссон нь Эрдэнийн сэтгэлд орж нүүрээ
угаагаад дотоод хормойгоороо арчив. Босож шууд явсаар галын дэргэд ирээд
оволзон буцалж байгаа цайнаас жижиг төмөр шанагаар хутгаж «Тайшир хан минь»
гэж шивэгнэн баруун зүг өргөснөө дахин хутгалж «Хангай дэлхий минь» гээд өмнөх
түнхгэр ногоон уул өөд өргөв.
Хол замд ядарсан гурван хүн ногоон зүлгэн дээр чандмалан суугаад үнэр нь
ханхалсан замбай аяга дүүрэн зуурч бөөрөнхийлөн базаж хормой дээрээ тавиад
аягандаа хар цай дүүргэж аваад идэж ууж байхдаа хорвоогийн бүх зовлонг умартаж,
өнгөрсөн ирээдүйн гунигт явдлын тухай огтхон ч бодолгүй хөгжилдөн инээлдэж,
хөхрөлдөн ярилцав.
- Ааваа, Богдын хүрээ хэзээ орох вэ? гэж Батын асуухад Эрдэнэ зажилж байсан
гурилаа залгиж, хойноос нь цайгаа балгаснаа
- Удахгүй. Харин чи өнөөдрийнх шигээ хашигнаад байвал хүрээ улам холдоно шүү
гэлээ.
- Би явъя гээд л байхад энэ хөл чинь ядраад болохгүй юм гэж Бат гомдолтой хэлэхэд
эцэг эх хоёр нь хүүгээ өхөөрдөн инээв.
- Баруун гарт өнгөрдөг том чулуу, нөгөө Тайхар чулуу гэдэг мөн үү? гэж Долгор асуув.
- Мөн. Аварга эд шүү.
2
Эгийн давааны цаана байдаг могойн зам гэгч харагдсанаас эхлэн Тайхар чулууны
тухай домгийг эхнэр, хүүхдэдээ Эрдэнэ ярьж өгсөн билээ. Гайхамшигт гэгээний ид
шидэнд биширсэн Долгор тэр мундаг чулууны хойгоор гарахдаа гурван халуун амиа
даатган хэдэн удаа сунаж мөргөжээ.
- Ээжээ, та хэнд мөргөж байгаа юм бэ? гэж дэргэд нь зогсож байсан Бат асуув.
- Зая гэгээнд мөргөж байна хүү минь гэж эх нь шивэгнэн хариулав
- Юу гэж мөргөж байгаа юм бэ?
- Бид гуравд буян заяа хайрлаач гэж мөргөж байна ээж нь
- Надад мөсөн чихэр гуйгаарай ээжээ
- Миний хүү өөрөө мөргө
Бат cөхрөн сууж хэд дахин мөргөхдөө амандаа «Гэгээн минь надад мөсөн чихэр
хайрлаач» гэж торжигнууллаа.
Өнгөрсөн жил Доной тайжийн хурдан хээрийг наадамд унаж түрүүлээд ирэхэд нь
тайжийн авгай жижигхэн мөсөн чихэр өгчээ. Түүнээс хойш ертөнцийн хамгийн сайхан
юм бол мөсөн чихэр гэж Бат боддог болсон ажээ.
Ингэж эх хүү хоёр талын дунд байгалийн гайхамшигт хүчээр сүндэрлэн боссон
Тайхар чулууг бишрэн өнгөрсөн юм.
- Аав аа, та тэр чулууг орхимжоороо оосорлож үүрээд явж чадах уу? гэж Батын
асуухад эцэг нь өхөөрдөн инээмсэглэснээ толгойг нь илж:
- Аав нь төрийн хар хүн болохоор орхимж байхгүй. Бас тэгээд Зая бандид шиг тийм ид
шид ч байхгүй гэлээ.
Бат бодолхийлэн баахан сууснаа «Аав аа ид шид гэж юу байдаг юм бэ?» гэж
асуугаад эцгийнхээ нүүр рүү нүдээ цавчлан харлаа.
- Ид шид гэж үү? үлэмж чадалтай юм байдаг. Ид шидтэй хүн бол гээд нүдээ аньснаа
ингэх зуур л бид гурвыг Богдын хүрээ хүргэж орхино гэж Эрдэнэ хэлэв.
- Та ид шидтэй болохгүй яасан юм бэ? Ид шидтэйсэн бол ядрахгүй нүдээ ингээд л
гээд Бат нүдээ тас аньж үнэхээр нисэж яваа юм шиг гараа сарвалзуулан хэсэг
байснаа хөл ядрахгүй хүрээ орчихно шүү дээ. Тийм ээ ээж ээ гээд гомдолтой
инээмсэглэв.
- Аавд нь зав болоогүй юм гээд Эрдэнэ хүүгийнхээ нар тоос үнэртсэн толгойг үнсэв.
Бат байн байн «яагаад?» гэж асуугаад эцэг эх нь хүүгийнхээ гэнэн цагаан ярианд
баясан инээж утаа болсон уранхай майхны дэргэдээс баяр цэнгэлийн хөгжилтэй дуу
цууриатан, шуугиан урсаж байгаа Тамирын голын чимээнд өчүүхэн ч гэсэн хандив
болж байв. Хүн жаргалын төлөө төрдөг болохоор ямар ч хэцүү бэрх амьдрал гашуун
зовлон, баясах сэтгэл, жаргалын эрмэлзлийг нь ширгээн хатааж чаддаггүй. Энэ ч
учраас хатуу амьдрал, нүсэр зам, энэ гурвын баясан цэнгэх сэтгэл, хомс хүнсээ
идээд залуугийн цаг, хайрын галаар ядралаа умартан амарч байхад нь оргилон гарах
бяцхан зовлон авчирч өгөхийг мэдэхгүй дүнгэр дүнгэр ярилцан хөгжиж байтал
үдшийн бүрэнхий дуусаж үнэгэн харанхуй эхлэхэд тэнгэрт түг түмэн од гялалзан,
Тамирын хөндий дагаж яруухан үнэр анхилсан сэрүүн салхи сэвэлзэнэ.
Эрдэнэ морио авчирч, урт дээсээр аргамжаад нутгийн зүг харж зогссоноо:
«Тайшир хан минь, Тарлан хайрхан минь, Атаа таван тэнгэр минь, ачит Гомбо минь»
гэж алгаа элгэндээ хавсран шивгэнэн залбираад майхандаа орж удалгүй гурван
цагаачин гүн нойрондоо цохигдон унтжээ.
3
Үүр шөнийн завсраар Эрдэнэ босож, дээлээ нөмгөн нөмөрч гараад харвал
аргамжаатай морио алга болсон байхад гүйн очвол чөдөр нь аргамжаатайгаа байв.
Эрдэнэ цааш харах гэтэл өмнөх хар уул томорсоор ойртоод ирэх шиг болоход
гэдрэгээ хоёр алхав. Хэсэг гөлрөн зогссоноо хүндээр шархадсан хүн эцсийн хүчээ
шавхан алхаж байгаа юм шиг хэд алхаж хар чийгэнд нэвт норсон гурамсан чөдрийг
атгаж, тэртээ баруунаа бараантан харагдах уулсын дээгүүр ширтэн «Тайшир хан
минь, Атаа таван тэнгэр минь, Гомбо минь харахгүй яагаав дээ» гэж шивэгнэв.
Эрдэнийг босоод гарахад сэрсэн Долгор орж ирэхэд нь өндийж:
- Тэнгэр сайхан байна уу? гэж асуув.
Эрдэнэ майхны үүдэнд дуугүй зогсож байснаа аргамж, чөдрөө майхны хаяа руу
шидэж «хулгай аваад явчихжээ» гэж хэлэв.
— Юу. Морийг минь уу? гэж хашгираад Долгор босон харайв.
— Тийм гээд Эрдэнэ дэвсэж унтсан өнгөгүй гудсан дээрээ суув.
— Одоо яадаг билээ. Хүний газар гүний нутагт гахай явган хаачих билээ
хэмээн Долгор уйлахад нулимс хацрыг нь даган урсав.
Энэ майханд орсон зовлон надад падгүй гэсэн юм шиг Тамирын гол жигдхэн шуугиж,
дорно зүгээс улам тодорч байгаа үүрийн гэгээ нойрссон ертөнцөд шинэ өдөр
мэндэлснийг баяртай тунхаглаж байв.
-- Уйлаад юу хийхэв дээ, хэрэггүй... за даа гээд Долгор руу харж инээмсэглэх
гээд чадсангүй. Ам нь мурилзан өтгөн хар хөмсөг нь таталдсанаа мод толгойгоо авч
тамхи нэрээд хэд дахин угсарч татлаа.
«Одоо яах вэ» гэдэг мухар сохор асуудал Эрдэнийн сэтгэлд орж хоолойд нь
тээглэн нүд нь байн байн харанхуйлж байв. Тэгээд уйлж байгаа Долгор руу нүдний
булангаар харснаа бүсээ бүслээд, дахин эндээс босохгүй гэсэн бололтой тавтай
завилж суув.
-- За хөө явгарсан болохоос үхсэн биш. Цай чанаж ууцгаая. Амьд хүн аргатай,
аргалын гал цогтой доо гэж зуусан шүднийхээ завсраар шивэгнэн хэлэв.
Эрдэнийн шанаа зангиран тавирч, нүд нь өмнөх газраас салалгүй ширтэн, үе
үе хамар амаар нь цэнхэр утаа бургилан байхад Долгор хэд дахин юм хэлэх гэснээ
больж гадагш гарлаа.
Дорнод уулын оройгоос цацарч байгаа нарны гэрэлд ивгээгдсэн Тамирын
хөндийн бөөн бөөн гялалзсан хар толбо намрын хамхуул шиг өнхрөн тоглож байв.
Гал түлж байхдаа Долгор «Гомбо минь, Тайшир минь» гэж дахин дахин
шивэгнэвч «Гомбо, Тайшир» хоёроос чухам юуг гуйж байгаагаа өөрөө мэдэхгүй
байлаа.
II
Эрдэнэ харь нутагт явгарсан гунигт шөнийн урьдах өглөө Тамирын хөндийд өөр нэгэн хэрэг
гарчээ.
Өмнvvрээ гарсан ялааг vмхэх гээд чадалгvй ангайж хоцорсон шувууны ам шиг голын баруун
тал руу хойноос шааж орсон урт амны адаг, өргөн дэнж дээр дундаа хонины хашаатай
чандмалан буусан гурван гэр хот айл харагдана.
Баруун өмнөх том гэрээс хөх даалимбан дээлтэй хуучивтар луучин гутал өмссөн сийлмэл
төмөр хэт билтэй, vйсэн иштэй хутга зvvсэн, гялалзсан дугуй бор царайтай, тогтож ядсан
давхраа алаг хурц нvдтэй, бvдvvн хар гэзэгтэй хvн гарч ирээд дөнгөж тэмдэг орж байгаа
vvрийн гэгээнд дөрвөн зvг найман зовхисыг ажиглан зогсов.
4
Энэ хvнийг Итгэлт гэдэг. Одоо гучин хоёр настай. Итгэлт ямар ч язгуур угсаагvй. Эцгээс
уламжилсан өв хөрөнгө бага боловч хайрга чулуу мэрэхээс бусдыг хийж байгаад Луу гvний
хошууны тэргvvн баяны нэг болжээ. Арван есөн насандаа Далай чойнхор вангийн Лувсан
тайжийн охиныг ёслон авч өмчинд нь овоо мал авсан нь хөрөнгөжихийн эх сурвалж болжээ.
Гаднаа цөөн мал байлгаж бусдыг хэдэн хошуун ядуучуудад суурилан өгч хариулгадаг ажээ.
Итгэлтийн бvл гэвэл эхнэр Должин, арван настай хvv Хонгор, долоон настай охин Солонго
ийм дөрвөн халуун амь билээ. Итгэлт vvрийн гэгээ цайхаас эхлээд vдшийн бvрэнхий болтол
борви бохисхийхгvй юм хийж байдаг. Хавь ойрын хvмvvсээ ч яг тийм байлгахыг хичээдэг.
Энэ ч учраас эхнэр Должин нь бусдаас тvрvvнд босоод, бусдаас тvрvvнд vнээгээ сааж
билчээдэг заншилтай. Хэрэв аль нэгэн айлаас хожимдвол төд өдөртөө дуу шуугvй уурлан
явдаг. Энэ зангий нь мэддэг зарц нар нь ч гэрийн цайны уур дуугарахаас нааш босдоггvй.
Итгэлт хэсэг зогсож хэд дахин суниав.
- Должин оо. Хvvг босгоод vнээнд явуул. Сайхан өдөр болох нь гэж нарийхан царгиа дуугаар
хэлээд хойт гэр рvv гvйн очиж өрхийг татаад
- Дулмаа, босвол дээр байхаа гээд зvvн гэр рvv алхтал гэрээс ахимаг насны авгай гарч ирээд
өрхөө татлаа.
- Хойт жижиг гэрт Итгэлтийн адуучин Галсан, эхнэр Дулмаагийн хамт байдаг. Зvvн гэрт
хоньчин Ням, эхнэр Хишигт зургаан настай охин Сvрэнгийн хамт байдаг.
Итгэлтийн нуруу намхан, туранхай боловч булчин шөрмөс болсон бие нь гvйж, vсэрч
явахаар зориуд заяагдсан мэт бөгөөд нутгийнхан «дэвхрэг Итгэлт» гэж хочилдог. Итгэлт
шогшсоор гэрийнхээ гадна очиход хvv Хонгор нь нvдээ нухлан гарч ирэв.
- Муу хvний нойр, мулгуу хvний шvлс гэгчээр нойрмоглоод, заяа нь орхисон тархи.
Бушуухан vнээгээ хураагаад ир гэж тэртээ хойт энгэрт идэх нь идэж, хэвтэх нь хэвтэж байгаа
сарлаг хайнаг голдуу vхэр рvv заав. Хонгор бургасан шилбvvр авч мордон гvйх гэхэд нь
«Мод битгий уна, заяа нь орхисон тархи» гэж эцэг нь зэмлэн зогсов.
Итгэлт Тамирын нөгөө талын модтой уулын ард идэж байгаа хоёр морийг ажиглан харснаа
шууд явж хонины хашаагаа нээв. Энэ vед Ням бvсээ бvсэлсээр ирээд «Сайхан унтав уу? Улс
бид хоёрын хэн нь баян Итгэлт, хэн нь хоньчин Ням гэдгийг тааж олох гэж зvдэрдэг
бололтой» гэж бvдvvн паргиа дуугаар хэлэв.
- Тааж л байг гээд Итгэлт хоолойдоо зальтай инээснээ Ням гуай, Пvрэв тайжийн адуучны
сураглаж явсан хоёр тэр байна гэж нөгөө хоёр морийг заав.
- Барьж аваад, ирж автал нь хонинд талхиж орхих юмсан гэж Итгэлтийн бодлыг нь таасан
мэт Ням хэлэв
- Адуу ирэхээр та мордоод хөөгөөд ир л дээ,орж айраг ууя гээд Итгэлт гэрийнхээ зvг явахад
Ням дагав
- Хонгор хvv гvйсээр гvн жалганы эхээр гарах гэтэл ёроолд ямар нэгэн дуу гарахад зог тусан
зогсож харлаа.
- Дvv минь гvйгээд ир гэж тэртээ дороос бvдvvн дуутай хvн дуугарав.
- Ажиглавал тэр дор хvн гэхэд ч бэрх биш ч гэхэд бэрх нэг юм хөдөлж байв.
- Дvv минь битгий ай. Ах нь нэг ядарсан хvн байна гэж паргисан дуугаар хэлэхэд Хонгор
жалга руу орж ойртон очив.
- Ах аа, та хvн vv? гэж толгойгоо далжийлган нvдээ жартайлган ширтэж байгаад асуув.
- Би хvн. Дvv минь хvрээд ир
Тэр бол аргагvй л хvн байлаа. Чингэхдээ хоёр гаргvй хvн хэвтэж байв. Хир хөлсөнд баригдаж
vс сахал нь ургаад эрэг мөргөж байгаад гарсан сарлагийн бух шиг болсон тэр хvний нvvрэнд
5
хоёр нvд гялалзах ажээ.
- Эр хvн, эр хvнээсээ айх хэрэггvй гээд тэр хvн инээмсэглэв.
- Би айгаагvй гээд хvv эвгvй юм гарвал буцаад зугтахад бэлхэн алгуурхан ойртов.
Хатсан ширэн хөнжил дотор зөвхөн толгойгоо гаргаад хэвтэж байгаа тэр хvний нvд гялалзан,
цэлмэг хөх тэнгэр өөд цавчилгvй ширтэж байв.
- Ах аа, та бос л доо
- Ах нь босож чадахгvй
- Яагаад босож чадахгvй байгаа юм бэ?
Тэр хvн хэсэг дуугvй болж, нvднийхээ булангаар Хонгорыг ширтэв.
- Ах нь ширлэгдсэн хvн. Луу гvний тамган дээрээс оргоод энд ирлээ. Хvн мэдвэл намайг
барьж аваад ална. Гэвч эрх хvн эр хvндээ хайртай байдаг болохоор ахдаа тус болох байх гэж
итгэж байна гэлээ. «Эр хvн эр хvндээ хайртай» гэдэг vг Хонгорын сэтгэлд харван орж,
баяртай инээмсэглэн, ихэмсгээр хоолойгоо тvрж засаад:
- Би танд яаж тус болох вэ? гэж хиймэл бvдvvн дуугаар асуугаад хажууд нь тулж очив.
- Дvv минь хурц хутга, чадвал дээл хувцас, хазаар, идэх юм авчир. Харин ахыгаа хэнд ч хэлж
болохгvй гээд тэр хvн инээмсэглэж том хар нvдээ ирмэлээ.
- Би ч эр хvн. Та ч эр хvн. Зодсон ч хэлэхгvй. Бvгдийг аваад ирнэ гээд Хонгор явах гэснээ
- Ах аа. Би урьдаар vнээгээ аваачиж өгнө. Та хvлээж байгаарай. Би заавал ирнэ гээд гvйн
одлоо.
Ширтэй хэвтэж байгаа энэ хvнийг цахиур Төмөр гэдэг. Өнгөрсөн намар Луу Гvний ноён
сvргээс тасалж хөөгөөд гэнэт vерлэсэн Тамирын голд мориноосоо салж vхэхийн даваан дээр
аврагдахын хамт баригдаж хэд хоног жанчигдан байцаагдсан боловч нутаг ус, нэр алдраа
хэлсэнгvй. Хэд хэдэн хvн таньж гэрчлэхэд нь «Та андууран нvгэл хурааж байна» гээд хэв нэг
инээмсэглэж байжээ.
Хулгайч хvн хошуу нутгаа хэлбэл уг хошуу чирэгдэж төлбөр төлж олонд зовлон тариад
жигшигддэг болохоор шилийн сайн эр баригдахдаа нэр ус, нутаг хошуугаа хэлэхгvйг
хичээдэг.
Төмөр эр зааж, эрvv шvvлтийг шvд зуун давж, vг дуугараагvй боловч адуу хөөсөн хэрэг нь
даанч ил болохоор ширлэгдэж жил шахам болоод хоёр хоногийн өмнө оргож бөмбөрсөөр урд
шөнө энд иржээ.
Төмөр хэдий чадалтай боловч биенд нь баригдаж хатсан шир, өл хоолгvй амь тавьсан тэнцэл
хамаг хvчий нь шавхаж ухаан бодол нь уймарч туйлдсан vедээ Хонгортой дайралджээ. Хvv
vнээгээ гэртээ ойртож очиход адуу манаад уургаа чирэн гэлдэрсээр гэрийн зvг явж байсан
Галсантай уулзав.
- Хонгор хvv сайн хонов уу?
Хонгор хариу дуугарсангvй, дэргэдvvр нь өнгөрөв. Жалганд байгаа хvнд ямар аргаар хэнд ч
мэдэгдэлгvй тус хvргэх билээ гэхээс өөр бодол байгаагvй болохоор Галсантай яриа дэлгэх
зав ч хvсэл ч vгvй байжээ.
- Юунд дуугаа хураачихаа вэ? Ахаас гаваг хvрдээ юv гэж Галсан асуугаад инээв.
Галсанг гэртээ ороход Дулмаа хувингаа бариад vнээндээ гарах гэж байв.
- Дулмаа чи задарч байна шvv
- Яагаав вэ?
- Yргэлж ахаар өрхөө татуулж байх юм. Илжиртлээ унтаад буянтай хvнийг зарж байж заяа
буянаа гөвчихнө шvv золиг минь. Чи буянгий нь даахгvй шvv
- Гөвчихнө байгаа гэж айх заяа буян надад байхгvй гэж Дулмаа хөгжvvн инээмсэглэн хэлээд
6
хаалгаа тас хийтэл хаяад гарлаа.
- Тэнэг гичий гэж Галсан хойноос нь хашгираад барьж ирсэн цардмал цуваа ор руу ууртай
чулуудав.
Хонгор vнээ саах, унага барихыг далимдуулан аавынхаа хурц хутга, одончуу цув, хазаар,
гvзээний булан тос зэрэг юм цуглуулан гэрээсээ нилээд зайтай газар нууж амжив. Ингээд
сувай адуу гилэх замдаа юмаа аваад явж байтал билчээсэн хонины хойноос дагаж явсан
Дулмаатай дайралдав.
- Наадах шуудайтай чинь юу вэ? гэж Дулмаагийн асуухад хvv хөмхийгөө зуун, ташуураар
чимээгvй гэж дохио өгөөд ойртон очив.
- Эр хvн эр хvндээ хайртай
- Юу, эр хvн, эр хvндээ хайртай гэнээ гээд Дулмаа тачигнатал инээх зуур юмы нь ажиглан
харснаа чи хээр эрхлэх гэж явуу юм уу хэмээн асуув
- Эгч ээ хэнд ч битгий хэлээрэй
- Хэлэхгvй
Сувай адуугаа билчээрт гаргаж орхиод буцах замдаа Төмөр дээр очив. Гэтэл хуучин
байрандаа алга байв.
- Ах аа, та хаа байна гэж аяархан дуудав.
- Хажуу талын эрэгнээс «би энд байна хvрээд ир» гэж дуудав. Хонгор хурц хутгаар удаан
ноцолдож байж ширлэсэн ширийг салгав. Тэр хvнд дээл хувцастай боловч дээгvvр нь билчиж
байгаа бөөсийг харах аргагvй ажээ.
- Ах аа ямар их бөөс вэ? Хонгорын асуухад босох гээд чадалгvй буцаж хэвтсэн Төмөр
«Тайшир минь» гэж шивэгнээд нvдээ аньж алгуураар дөрвөн мөчөө хөдөлгөж эхлэв.
- Ахын нь толгой эргэж байна гэж шивэгнэв. Биеэ ийм хатуу ширэнд боолгож vдvvлсэн
боловч өдий хол газар явж ирсэн энэ хvнийг харах тусам Хонгорын сэтгэл хөөрөн богино
амьдралдаа олонтой сонссон «гэрт орж, гэгээнд мөргөдөггvй» сайн эрийн тухай ярианууд
сэтгэлд ургаж байлаа.
- Та шилийн сайн эр vv? гэж Хонгор тэвчилгvй асуув. Төмөр нvдээ алгуур нээж, хvvг удтал
ширтэж байснаа инээмсэглэх мэт болов.
- Чи Засагт ханы цахиур Төмөр гэж сонссон уу.
Өнгөрсөн жил тамгын жасаан дээр халх даяар цууд гарсан Засагт ханы цахиур Төмөр гэгч
сайн эр баригдаад байцагдаж байна гэсэн яриаг сонсож билээ.
- Сонссон ах аа. Та цахиур Төмөр vv?
- Тийм. Би цахиур Төмөр.
Тvмэнд алдаршсан мундаг эрд тус болоод зэрэгцэн ярьж байгаадаа баярлан, нvдээ
дvрлийлгэн марсайн инээв.
- Дvvгийн нэр хэн билээ?
- Хонгор. Луу гvний баян Итгэлтийн хvv гэж нарийхан дуугаар цовоо гэгч нь хариулав.
Удалгvй Төмөр босож дээл хувцсаа тайлан, заримы нь газар булж, зарим нь гvвж сэгсрэн
өмсөв. Гадуур нь Хонгорын авчирсан одончvv цувыг өмсөөд бvслэв. Энэ гайхамшигт эрийн
хөдөлгөөн бvхэн хvvд ер бусын юм шиг санагдаж байв. Ялангуяа гvзээний булан тосыг
хэдхэн vмхээд алга болгож, ханцуйгаараа амаа шудран арчаад хоосон гvзээгий нь тэр хол
шидэж орхих нь хэн ч хийж чадахгvй гайхамшигт юм мэт бодогдов.
- За дvv минь урт насалж удаан жаргаарай. Ах нь эр хvний ачийг хариулж чадна. Замын
хvзvv урт, зааны хvзvv богино болохоор уулзана даа. Одоо дvv минь харь гэж Төмөр хэлэв.
Хонгор хутгаа авч мордоод гэрийн зvг сажлан явж байхдаа «эр хvн эр хvндээ хайртай» гэж
7
давтан дахин дахин эргэж харсаар ирвэл зэлэн уяан дээр нь vл таних хоёр морь байлаа.
«Манайд хэн ирээ юм бол» гэж бодоод гэртээ орвол ижилхэн хуучин шар чисчvv хантаазтай
хоёр хvн том хултай айраг уун аавтай нь ярьж байв.
- Итгэлт гуай та шvvгдэж байхыг нь харсан бол яана. Хонгоны цус нvvр рvv урсаад байхад
шvд нь хяхтнахаас өөр чимээ гардаггvй нохой доо. Цахиур Төмөр ч эрийн хувьд эр ээ. Барьж
аваад ах нь мөч мөчөөр нь жиргэж байгаад мөлжиж орхино доо гэж нvvр нь батганд идэгдэж
нvх болсон өргөн цээжтэй том хар хvн хэлээд паржигнан инээхэд нь их гэр доргих шиг
болов.
Энэ хvнийг Бадарч гэдэг. Арван долоон наснаасаа Луу Гvний тамгын тахар хийсэн бөгөөд
одоо гуч хvрчээ. Хэрэгтэнд хатуу харгис, бас тэгээд чадал хvч ихтэй долоон хошууны заан
цолтой хvн. Тахар хийснээс хойш хээл, хахууль авч овоо хөрөнгөтэй болоод сvvлийн vед
хvнийг «муу гуйлгачин» гэж дайрах нь улам олон болж байгаа билээ.
Бадарч өнгөрсөн жил Төмөрийг усанд хөвж явахад нь бариад тамган дээр аваачиж өөрөө
банздан, ширлэжээ. Тахар хийсэн vедээ олон хvнийг ширлэсэн бөгөөд тэд нараас оргож
байсан хvнгvй. Гэтэл цахиур Төмөр оргожээ. Yvнийг бодох тутам хорсож байв.
Өнгөрсөн жил Төмөрийг банздаж байхдаа тvvний ган зориг тэсвэрт нь бахархаж байсан.
Чоныг барьж авсан хvн эр чадалд нь бахархаж байгаад зовоох удаа байдаг. Төмөрийг
банздаж байхад Бадарч яг л тийм байсан.
Бадарчийн хорин банзыг давж байсан эргvй. Гэтэл Төмөрийг дөч банздаад харахад нvд нь
гөлөлзөн шvд нь тачигнаж байжээ. Ингээд Төмөрийг гяндан руу чирээд явж байхдаа «бузгай
эр юм даа. Маргааш ах нь дvvгээ дуугаргаж чадна» гэж бардам хэлжээ. Маргааш нь хорь
цохиод тvр зогсоход Төмөр амандаа хорь гээд хөлөө хөдөлгөж хэвтрээ засжээ. Бадарч улам
хорсож нэг банз хугалсан боловч Төмөр бахь байдгаараа нvдээ гөлийлгөн шvдээ хяхтнуулан
хавирч байв.
- Чи чинь чулуу юмуу, хvн юмуу? гэж уурласан тахар асуухад Төмөр
- Жа би хоёр хөлтэй хохимой толгойтой хvн билээ гэж ёжлон хариулав.
Эцэст нь Төмөрийг Бадарч ширлэж байхад Төмөр нvдээ гялалзуулан шvдээ зууж байгаад
«Оргоно шvv» гэхэд нь Бадарч ихэмсгээр инээмсэглэж:
- Муу гуйлгачин чи сачий чинь хvрвэл тэгээрэй гэжээ. Цагаан сарын шинийн нэгэнд Бадарч
тарган хонины гуяа чанаж очоод том том огтлон өгөхөд нь Төмөр шир, шир зажлан идэх зуур
«чи vс, сахлыг минь салгаж өгөхгvй юу» гэхэд
- Оргож гараад салахгvй юу гэж Бадарч тавлажээ. Гэтэл цахиур Төмөр оргожээ. Энэ нь
Бадарчийн нэрийг нэгмөсөн хорлосон шившигтэй юм шиг бодогдоод яаж ийж байгаад
Төмөрийг заавал барьж, алдсан нэрээ олж авах, ташрамд нь халх даяар цууриатсан сайн
эрийг хоёр дахь удаагаа барьсан алдар зvvнэ? гэж бодож байв.
Бадарчийн дор сууж байгаа намхан бvдvvн хvнийг Дамдин гэдэг. Өнгөрсөн жилээс эхлэн
тамганы тахар хийж байгаа ажээ. Дамдинд Төмөрийг барих шунал байсангvй. Харин гэнэгvй
явж байгаад цохиулчихаж магад гэж зурам давхисан ч цочиж, цогчиг дуугарсан ч сэрвэлзэн
явжээ.
- Миний хvv малд явж байхад чинь ганц нэг явган нvцгэн хvн харагдаагvй биз? гэж Итгэлд
хөхvvрийн өмнө зогсож байсан Хонгороос асуув.
- Yгvй, ажаагvй гээд Хонгор толгой сэгсрэв.
Хонгорын амьсгаа давхцан, зvрх нь цээжиндээ багтан ядан цохилж «эр хvн эр хvндээ
хайртай» гэж сэтгэлдээ шивэгнэн байв. Хөдлөх гэтэл хөхvvрийн өмнө байсан саамын хувинд
торж бvдрээд Бадарчийг мөргөж орхив.
8
- Ямар дvрсгvй хvv вэ. Тархигvйтээд байвал хөнгөлж орхино шvv гэж Бадарч хөмсгөө сvртэй
зангидан бvдvvн дуугаар хvнгэнvvлэн хэлэв.
Хонгор Бадарчаас зайлан зогсож нохойд шахуулсан муурын нvдээр ширтэн биеэ хураав.
«Энэ лав намайг Төмөр гуайтай уулзсаныг мэдэж байх шиг. Би хэлэхгvй. Хөнгөлсөн ч
хэлэхгvй. Ишиг шиг чарлахгvй, хурга шиг дуугvй байж байгаад л босоод явчихна. Эр хvн, эр
хvндээ хайртай» гэж бодов.
- Чи муу хөнгөл дөө. Би ёо гэхгvй гэж Хонгорын хашгирахад нvдэнд нь доголон нулимс
тунарав.
- Бэлтэй хvний ганц хvv гэсэндээ шөрмөстэй байна гээд Бадарч нvдээ жартайлган инээв.
- Миний хvv, том хvнтэй ингэж болохгvй гэж Итгэлт хvvгээ зэмлэсэн боловч дотроо «миний
хvv ч яггvй эр болно доо» гэж бахдав.
- Ширтэй мөртлөө оргочихдог, аргагvй л сайн эр юм даа гэж Итгэлт толгойгоо алгуур
сэжлэв.
- Yvнээс өмнө баригдаж байгаагvй юм шvv гэж Бадарчийн хэлэх дуунд ч «Гэвч би барьсан
юм даа» гэсэн бардам өнгө тодорхой байлаа.
Итгэлт өнгөрсөн жил хошуу тамгын жасааны гянданд Төмөртэй дайралджээ. Эр хvн хэзээ
нэгэн цагт эндэгдэл болж гянданд заавал ордог гэж урьдын хvмvvс ярьдаг болохоор «Юмыг
яаж мэдэх вэ?» гэж бодсон Итгэлт ээлжээ өнгөрvvлэх гэж гяндангийн хуяг нарт хахууль өгч
хагас өдөр тамгын жасааны гянданд сууж тэнд байгаа хоригдлуудыг хооллуулж байхдаа
ширлvvлсэн Төмөртэй тохиолдож хоол өгөх зуур хэдэн vг ч сольжээ.
Төмөрийн тухай яриаг сонсох тусам Хонгорын сэтгэл хэмжээлшгvй бахархал оволзон хөөрч
«Төмөр гуай намайг эр хvн гэсэн шvv дээ» гэж бодогдож байжээ. Гаднаас Нямаа ааруул
бувтнан хvлхсээр орж ирлээ.
- Та бvхний амгаланг айлтгая. Тарган тавтай зусаж байна уу?
- Сайн, сайн байна уу? сайхан бороо хур элбэгтэй сайхан зун болж байна. Бадарч тахар хаа
хvрч явна даа?
- Цахиур Төмөрийг алдчихаад эрж явна. Нямаа гуай vзээд өгөхгvй юv гэж Бадарчийн хэлэхэд
«Манай Нямаа гуай ч шарсан мах андахгvй шар зурхай ч даа» гээд Итгэлт ёжлон инээв.
- Хөгширсөн юм уу мэдэхээ болиод төөрөх нь их болсон байна билээ гэж Нямаа өврөөсөө
нандигнан хэлхсэн есөн зоосоо гаргаж шившин vлээхдээ заримдаа нvдээ аньж, заримдаа
хошуугаа цорвойлгон их л дvвчин дvр vзvvлэв.
- За даа хачин юм даа. Өөрөө л чиний гарт орох юм шиг буугаад байна. Хөл нь мухардаж, хар
арслангийн аманд нар жаргахын өмнө орох бололтой гээд Нямаа зоосоо хэлхэж өвөртлөв.
Бадарч том хул айргийг нэг амьсгаагаар залгилж орхиод Дамдингаа дагуулан явжээ. Хонгор
хэдийгээр Төмөрийг энэ муу хоёр барьж чадахгvй. Төмөр гуай эднийг далан дээрээс нь
барьж далан гурав, гуян дээрээс нь барьж гучин гурав эргvvлээд шидэж орхино гэж итгэвч,
сэтгэл нь зовон байн байн хойт жалга руу харж байлаа.
Итгэлт адуучин нараа цуглуулж «тамган дээрээс цахиур Төмөрийг алдаж гэнэ. Адуугаа
шөнө бvр хоёр хvн манаж бай. Хэдэн адуу ч яамай. Харин ганц нэгээрээ Төмөртэй
дайралдвал осолтой гэжээ.
Итгэлтийнхээс гараад явж байхдаа «хөөрхий ах манийхаа аав шиг л бидний төлөө зовж байх
ю» гэж Галсан хэлэв. Мань Итгэлт хоёр бодолтой хvн дээ. Алтаа бодоход авдраа бодно
гэгчээр адуугаа бодоход манийгаа бодож байгаа юм гэж Нямаа ажиггvй хэлэв.
III
Зуны бvгчим халуун өдөр Богдын хvрээний махны зах дээр хvн тэсэж ч байхын аргагvй
9
байдаг. Хар батгана амьсгаа давхцуулж, золбин нохой хөлд тээглэн гасална. Цус тос хоёр
нэвтэрсэн дээлтэй яргачид багил хар ваадангаар байн байн хөлсөө арчин «өөх идье гэвэл энд
байна. Таван цулын шөл уух дуртай хvнд шинэхэн цувдай хямдхан өгнө», «Бvгчим байна
бороо орж магад. Эрхтэн өвчvv, хошного авбал дээр биш vv» гэх зэрэг бvдvvн нарийн
хоолойгоор хашгирах нь дулдуйчны нэг хөгтэй унжирсан уншлага, гуйлгачны уянгалсан дуу,
омогтой хvнд өшиглvvлсэн нохдын гаслахтай холилдон дасаагvй хvнд энд чухам юу болж
байгаа нь ойлгогдохгvй ажээ.
Урт сур барьсан мах хvргэгчдийн зарим нь махны бандан тvшин сураа шувтран хааяа нэг
эвшээнэ. Зарим нь махны vнэ асуусан хvний хойноос бие биеэ тvлхэлцэн хошуурна. Энэ ер
бусын шуугиантай захын зvvн талд өрөөсөн суга таягтай, хатанги цонхигор царайтай,
уранхай хөх дээлтэй ерийн гуйлгачин залуу эр «олон тvмэн ах дvv нар аа, нигvvлсэн vзэж юм
хайрлана уу?» гэж уянгалсан намуухан дуугаар хашгирч байв. Зарим хvмvvс тvvнээс
сэжиглэн зайлж гарна. Зарим нь нэг хоёр улаан мөнгө гар дээр нь шидэж өгнө. Зарим нь өөх
тос, боовны хэлтэрхий өгөхөд хар хvvдийнийхээ амыг тосож хийлгэнэ. Зарим нь юу ч
өгөхгvй мөртлөө сонирхон харж зогсоно.
Богдод есөн цагаан тэмээ өргөж бэйсийн зэрэг шагнуулсан дотоод яамны тvшмэл Довчин
саяхан авсан залуу эхнэрээ нvдийг нь бvлтэртэл гоёод эзэн ч андуурмаар ижилхэн хоёр гал
зээрд морь унан махан захын хажуугаар өнгөрөв.
- Хөөрхий энэ ядарсан амьтанд юм өгөх юмсан. Өгчихмөөр юм байна уу? гэж залуу эхнэр
хэлэв.
- Хонгор минь ялихгvй зусар баяжихад саад. Хvрээний гуйлгачинг бид тэжээж барах биш
гэж Довчин хэлээд эргэн тойрныг ихэмсгээр ширвэв.
Гэрэл өврөө уудалж урт аюуш хадаг гаргаад гуйланчин өөд хаяхад морь нь vргэж ухасхийхэд
Довчин сандарч эргэн цулбуурдан тогтоож,
- Буян хишиггvй юманд гар сунгаж байж vхэх нь. Бас багшид барих гэсэн хайран хадгийг өгч
орхих юм гэж зэмлэв.
- Битгий дэмий ярь, өгөхөд яадаг юм бэ? гээд Гэрэл ширвэв.
- Тийм, тийм гэж Довчин хошуугаа цорвойлгон сандран хэлэв.
Довчин хөрөнгө тvрж байж л Богдын засгийн ихсийн эгнээд орсон бөгөөд жилийн өмнө
залуу эхнэр Гэрэлээгээ авчээ. Гэрэлийг хvчээр уйлуулж байгаад богтлон авсан боловч
удалгvй Гэрэл хvvхэн байдалдаа дасаж, цаг өнгөрөх тусам Довчингийн хөрөнгөний бvрх эрхт
эзэн болж, зан нь ширvvсэн хөгшин Довчин залуу эхнэрийн гарт атгагдав. Ингээд нэг
мэдэхэд Гэрэлийн vг Довчинд Богдын зарлигтай адил болов.
Гэтэл морин давиран хөдлөхөд Довчин дагаж хөдлөв.
«Арван цагаан буян чинь дэлгэрч яв» гээд гуйлгачин хадгийг авч нандигнан өвөртлөв, өндөр
хээр морьтой орос ланчуу буу vvрсэн хөх дээлтэй залуу эр захын өмнvvр гараад зvvн тийш
явж байснаа гуйланчинг хараад зогсож, Хуяг уу даа гэж шивэгнэв.
Гайхан бодож нилээд ширтсэнээ ойртон очоод «Хуяг минь чи амьд уу?» гэж дуу алдав.
Гуйлгачин тэр дуунд цочин хараад таньж «Амьдаар барах уу даа амьдрах гэж юм гуйгаад
зогсож байна» гэхэд нvднээс нь нулимс дуславал ханцуйгаараа арчаад чичирсэн хоолойгоор
«Чи сайн явж байна уу» гэлээ. Хоёр нөхөд элэгсэг дотноор золгов. Ядарч яваа хvн, таньдаг
хvнтэйгээ уулзахдаа давхар баяр болдог. Хэцvv амьдралд хамт зовж танилцсан нөхөртэйгээ
уулзаад сэтгэлд нь хур бууж, цэцэг ургасан. Хуяг юу ярьж, юу асуухаа мэдэхгvй балмагдан
дэмий л «аа өө, тэгээд» гэж давтана.
- Чамайг чинь vхсэн гээд цэргийн лам бодийг чинь хөтөлсөн гэж ирсэн хvн хэлэв.
10
- Бvр тийм vv... ингэхэд нөгөө дайн юу болсон билээ?
- Тэр тухай яривал бөөн тvvх... өвгөн минь ингэж зогсоод яахав дээ. Энэ шуугиан, vнэр
хоёроос зайлья.
Морио хөтлөн зэрэгцэн явж жижигхэн хятад дэлгvvрийн vvдний довжоон дээр сvvдэрт
тавтай суув. Хуяг бол Сайд вангийн хошууны хvн. Олноо өргөгдсөний хоёрдугаар онд Богд
Жавзандамба хааны цэрэгт дайчлагдаж хар цэргийн тvрэмгийллийг эсэргvvцсэн өмнө зvгийн
тулалдаанд хатан баатар ван Магсаржавын даргалж явсан цэрэгт явжээ.
Арга самбаа, зориг төгөлдөр энэ эр, дайнд сайн оролцож шилдэг цэргийн нэг болов. Хуяг
анх Богд хааны цэрэгт дайчлагдан ирэхдээ чухам яах гэж яваагаа мэдээгvй, өөгий нь
тааруулж байгаад оргож харих бодолтой байсан. Гэтэл сvvлдээ их монголын тулгуур төрийг
байгуулах, өөрийн эзэн хаантай тусгаар улс тогтоох, харийн хvн монгол хvнийг захирах ёсыг
vгvй болгох их vйлд оролцож байна гэж ойлгоод сэтгэл санаа нь сэргэж дайрах цэргийн өмнө
давхиж, цог жавхлан нь бадарсан билээ.
Ялангуяа хэдэн удаа ялсны дараа дайсан олон боловч «Богд Жавзандамбын аврал, монгол
дахины хувь заяагаар сvр хvчин нь бадран ялна» гэж итгэж байлаа. Цахарын нэгэн гацаанд
байсан хар цэрэг рvv уухай хашгиран дайрч сандран зугтсан цэргvvдийг мөрдөх хөөх vед гай
болж зэрлэг суманд зузаан гуяараа шархдаад мориноос унаж ухаан алдаад хожим сэргэвэл
харчин айлд байжээ. Тэнд сар гаруй хэвтэж эдгэрээд зэвсэг хvргээд буцаж явсан жинчинтэй
тааралдан дайгдаж Богдын хvрээнд ирээд цэргийн яамны нэгэн тvшмэлтэй уулзаж учир
явдлаа хэлж тусламж гуйсан чинь цэргээс оргосон ялтан гээд золтой л шоронд хийчихсэнгvй.
Ингээд Богдын хvрээний гуйланчны тоо нэгээр өсөж баатар зоригт гэгдэж байсан Хуяг таяг
тулсан гуйлгачин болов.
Ирсэн хvнийг Дорж гэдэг. Луу Гvнийхээс цэрэгт дайчлагдан ирээд ойр зэрэглээ хошууны
улс гэж Хуягтай дотно танилцсан бөгөөд Хуягийн олзолсон сумнаас нэлээдийг хvртсэн
билээ.
За ингээд чамаас хойш бид гэгээний авралаар хар цэргийг хиартал цохиод зарим газраар
хэрмэнд ойрхон очсон. Ер нь Бээжингийн нохойн дуу бараг сонсогдож байсан шvv. Бид
номхон хонь биш, эзэн Чингисийн угсаа эрэлхэг зоригт монгол гэдгээ vзvvлсэн дээ.
- Одоо манай цэрэг хаа хvрээд байна?
- Нутагтаа буцаад ирсэн гэж Дорж урамгvй хэлэв.
- Яагаад тэр билээ
- Хэн мэдэх вэ. Энэ хавар л татаж орхисон.
1941 онд монгол өөрийн цэргийг хаант орон улсын шахалтаар Дотоод монголын нутгаас
татсан юм. Доржийн байсан анги хар цэрэгтэй гурван өдөр vргэлжлэн тулалдаж бут цохиод
цахарын нэгэн гацааны дэргэд буудаллаад байж билээ. Утаа болсон уранхай майхнуудаа
зэрэгцvvлэн шааж туг хиураа босгон агт морьдоо тавьж, манаа харуулаа гаргасан нь ялсан
цэргийн vр жавхаатай нийлж цог хийморьтой харагдаж байв.
Майхнуудын гадна ил гал тvлж зарим нь хоол ундаа хийж, зарим нь хувцас хунараа оёж,
зарим нь бөөс хуурсаа арилгаж эхлэв. Ил галын утаа хамар руу цоргин, нялх ногоо амсаж
эхэлсэн морьд нь тургилдан урагштай яваа цэргийн сэтгэл ханагар сайхан байв.
Дорж майхны хажууд сууж дуу аялан, дээлийн уранхайг оёж байтал Дархан бэйсийн хошуун
нэг ахимаг насны цэрэг ирж дэргэд нь суугаад шууд цамцаа тайлж бөөсий нь тvvн газар
амьдаар нь хаялав.
«Алж идэхээр таргалуулах гэж байгаа биш дээ. Ил гал дээр барьж байгаад шатааж орхихгvй
юу тун амархан салдаг юм» гэж Доржийг хэлэхэд ахимаг насны цэрэг ёжтой
11
инээмсэглэснээ:
«Монгол нутгийн минь бөөс» гээд тvvх ажлаа ажиггvй vргэлжлvvлэв. Эгнэсэн майхны аль
нэгэнд нь тас хийсэн шингэн хоолойгоор «Зуун лангийн жороо луусыг» гэтэл паргисан
бvдvvн хоолой «жаазан дундаа хөлөглөе» гэж дуултал янз бvрийн хоолойгоор «зураг болсон
Богд ламыг Зонховын ширээнд залья даа хө» гээд vргэлжлvvлэн дуулав.
Дорж, ахимаг насны цэрэг хоёр ч намуухнаар олныг аялдан дуулжээ.
- Энэ дайн хэзээ дуусах бол? гэж ахимаг насны цэрэг дууны хоёр бадгийн дундуур асуув.
- Далдыг мэддэг далай лам далан хоёр жалгыг нэвт хардаг хар хэрээ биш, би яаж мэддэг юм
бэ? гэж Дорж хариулав
- Тvvх яривал эзэн Чингис байна. Дааж байгаа сахиусыг хэлэлцвэл амьтныг жаргуулагч очир
дарийн хувилгаан богд гэгээн, оройлж яваа жанжныг яривал хатан баатар хойно болох л байх
даа. Саяны дайныг удирдаж байхад нь жанжны нvvр нь малгайнхаа сагалдарганд багтахгvй
болоод амнаас нь улаан хөөс цахарч байсан гэдэг шvv.
- Аргагvй шvv дээ. Биеэрээ улаан сахиус юм чинь гэж Дорж мэдэмхий хариулав.
Мань хоёрын яриа тvр зогсов. Дуу солигдож цээлхэн сайхан хоолойтой хvн «эр бор
харцагыг» сэтгэл догдлон дуулав.
- Гэртээ хариад, халаасан арз тагшийг уучихаад, эхнэрийнхээ дээлийг нөмөрчихөөд
хотныхоо захад зогсож байх юмсан гэж нөгөө цэрэг нvдээ гялалзуулан нvvр дvvрэн баяр
тодруулж байгаад ярилаа.
- Мань эр эхнэрээ санаж дээ гээд Дорж хөгжилтэй инээв
- Айхгvй ч гэсэн аягvй гэгчээр муу золиг чинь сэтгэлд ороод л байх юм гэж цэрэг гэнэн
цагаан сэтгэлээр хэлэв.
- Би ч гэсэн ганц муу эхээ орхиод ирсэн юмсан. Яаж явдаг бол доо гээд Дорж утсаа шvдээрээ
тас хийтэл таслаад газар руу чиглэсэн юмгvй ширтэв.
- За тэр ч яахав. Эхэлсэн хойно дуусах л байх гээд цэрэг санаа алдсанаа, чамд шvvр байна уу.
Энэ хэдэн хялгасны сvрэг газар сайгvй vvрлэчихээд билчиж явдаг боллоо гэлээ.
- Дорж нарийн хулсан шvvрээ гаргаж өглөө. Цэрэг авч vсээ самнах зуур Доржийн зөв талын
урьдах ганзаганаас ягштал уясан бор хvvдийтэй юмыг харлаа.
- Тэр юу вэ?
- Аль?
- Чиний ганзаганд байгаа бор хvvдийтэй
- Аа тэр vv, цагаан мөөг
- Тvvгээр яах нь вэ
- Чамд байхгvй гэж vv? гээд Дорж нөхрийгөө урьд өмнө vзээгvй сонин юм харж байгаа
нvдээр гайхан харснаа «халууны газар ганц хэрэг болдог юм чинь энэ байхгvй юу. Худалдвал
мөнгө, уувал эм шvv дээ» гэж их мэдэмхий хэллээ.
- Тийм хэрэгтэй юм бол надад жаахан өгөөч
- Бага бол болно. Гэхдээ сумаар солино
- Ахимаг насны цэрэг бодол болон дуугvй болов.
Гэтэл ямаан бvрээ жингэнэн дуугарав. Мань хоёр огло vсрэн босож, тус тусынхаа майхан руу
гvйн орж буу зэвсгээ зvvн аравтынхаа жагсаалд оров. Бvх цэрэг хэдэн эгнээ болон жагсаж,
занги захирагч нар өмнө нь зогссоныг харвал ямар нэгэн их хvн ирэхийг хvлээжээ.
Жагссан цэргийн баруун гараас таван морьтой хvн хатируулан давхиж ирлээ. Тэдний
тvрvvнд улаан хэлтэй хударга хөмөлдрөгтэй өдөр бор морь унасан хатанбаатар Магсаржав
явах бөгөөд морин дээр бvдvvн хар гэзэг нь хоёр тийшээ цацлан хаяж, отог нь сагсалзан
12
сvртэйеэ харагдана.
Тvvхийн цаг vе хэрэгтэй хvнээ бойжуулдаг. Монголын ард тvмэн манжийн ноёрхлыг
эсэргvvцсэн олон зуун жилийн тэмцлийн сvvлчийн шийдвэрлэх vед төрж гарсан их
хvмvvсийн нэг бол хатанбаатар Магсаржав байж билээ. Цутгамал хvрэл шиг гялалзсан хvрэн
царайтай, өргөн цээж, тод магнайтай энэ хvн манжаас тусгаарлах тэмцлийн тэргvvнд явж,
явсан газар бvхэн нь ялалтаар туяарч байжээ. Вангийн зэрэг залгаж, хошуу ноён болсон
бөгөөд монголын ард тvмнийг боолчлон суух vеэ дууссаныг ойлгож, эвээр нутагтаа буцах
шаардлагыг хvлээж авалгvй эсэргvvцсэн Ховдын амбаныг зэвсгийн хvчээр тонилгох
тэмцлийг хатанбаатар ван Магсаржав удирдсан билээ.
Дайсныг цохиж тулалдааныг хожиход зэвсэг барьсан цэрэг гол хvч гэж бат итгэсэн энэ хvн
цэргийн сэтгэлийг ямагт засаж, цэргийг өөртөө татахын тулд бvхнийг хийдэг. Цэрэгтээ
vргэлж анхаарч, тэдэнд унасан газар, угаасан ус нь юу юм бэ, яах гэж байгааг ярьж тэдний
сvсэг бишрэлийг ашиглан, өөрөө чойжин болох зэрэг олон аргыг хэрэглэн цэргийн дотор
vлэмж алдаг хvндийг олоод, тэдний гvн хайр, бат итгэлийг татжээ. Магсаржавыг цэргvvд нь
багш гэж нэрлэх бөгөөд тvvний ер бусын хvчинд итгээд эргэлзээгvй сvсэглэн итгэснээ:
Баатар багштай явсан цагт заяа орхиж, од харван, шоо цайгаагvй юм бол алзахгvй. Ирсэн
сум, далайсан сэлмээс зайлуулж чадах улаан сахиусны хувилгаан хvн гэж цэргvvд ярилцдаг
байв. Ховдын сангийн хотыг байлдсан тулалдаанд зугтаасан нэг цэргийг барин авчирч
өгөхөд «Хvv минь даанч дээ. Би чамайг шийтгэхгvй, төрсөн нутагтаа хар буруу санасан
болохоор заяа чинь орхиж гvйсэн» гээд явуулсан бөгөөд дэргэдээ байсан хvмvvст «энэ цэрэг
дараагийн тулалдаанд vхнэ шvv, хөөрхий» гэж хэлсэн ажээ.
Хоёр өдрийн дараа болсон тулалдаанд тэр хvн vнэхээр алагдсан бөгөөд хvvрийг нь vзээд «Та
нар харж байна уу? Шилээрээ шарх аваад газар мөргөж vхсэн байна шvv. дайсны сум биш,
орон нутгийн сахиусны сум бололтой» гэжээ. Цэргvvд энэ явдлын тухай сонсоод
Хатанбаатарын мэргэн чадлыг хэт өсгөн ярьж байснаас биш тэр цэргийн араас нь чухам хэн
буудсан тухай ярих нь битгий хэл санасан хvн vгvй билээ.
Хатанбаатар Магсаржав хар цэргийн довтолгооныг эсэргvvцсэн монголын гол замын цэргийг
захирч байлдаад, тvргэн зуур дайсны давшилтыг зогсоон эсрэг довтолж vлэмж газрыг
эзэлжээ. Бидэнд хvний нутаг хэрэггvй. Харин манжийн хар тамхинд унтсан монгол сэргэж
боссон цагт зангасан гараа дальдрахын оронд хацар дунд нь таван салаа боов хvртээж чадна
гэдгийг vзvvлэх ёстой юм шvv гэж хэлдэг байв. Хатанбаатар гурван улсын гэрээг
зөвшөөрөөгvй. Гэхдээ нэгэнт орос хятад хоёрыг салгаж чадаагvй болохоор өөр зам
харагдаагvй билээ. Энэ учраас аргагvй цагийг хvлээж их хэргийг бvтээх нь чухал гэж бодож
байлаа. Монгол улс тусгаар улс болтол бид морь буу хоёроосоо салахгvй. Бид хvч нимгэн,
хvн цөөхөн, гэвч биднийг эзлэх гэвэл чадлаараа тэмцэнэ. Ингээд монгол нутаг дээр нэг ч эр
хvн унах ганц морьгvй болсон цагт тэмцэл дуусаж магад гэж дахин давтан хэлдэг байлаа.
Хар цэргийн төлөөлөгч, бууж өгвөл их мөнгө, өндөр хэргэм өгнө гэж хэлэхэд Манжийн
өгсөн мөнгө хоолой дээр тээглэчихээд дахин мөнгө орох зай алга. Харин монгол хярамцаг
идвэл бие сайжирна гэж оточ хэлсэн гэж хариулжээ. Хатанбаатарыг жагсаалын өмнө ирээд
зогсоход олон цэргvvд хурай гэж нижигнvvлэн хашгирав.
Занги, хvнд нар яавал хатанбаатарын нvдэнд тусах бол гэсэн бололтой зарим нь толгойгоо
шилэн дээрээ тавин, цээжээ тvрэн зогсоно. Зарим нь амаа жимийлгэн, хамраа сартайлган хэв
дvрсээ алдан байна. Хатанбаатарын морь нь тогтон ядан, газар цавчилж хазаар дарна. «Олон
цэргvvд ээ, Монгол орос хятад гурван улсын хооронд гэрээ байгуулагдаж, манай улс өөрийн
цэргийг гэдрэг нь татах болжээ. Би нийслэл хvрээ рvv өнөөдөр явна. Та бvхэн ойрын
13
өдрvvдэд буцах билээ. Бид хийх бvхнээ хийсэн болохоор хойч vе талархан дурсаж тvvх
дэвтэртээ бичнэ. Тусгаар тогтносон монгол улс бат оршиг» гэхэд олон цэрэг нэгэн зэрэг
хурай гэж хашгирав.
Хатанбаатар Магсаржав жагссан цэргvvдийг захаас нь зах хvртэл хоёр дахин харснаа
морины амыг эргvvлж явахад дагалдагсад нь бас явлаа. Хатанбаатарын өлмий бат оршиг гэж
нэг цэрэг хашгирахад бvх цэрэг хурай гэж нижигнvvлэн хашгирав. Цэргvvд тарж майхан,
майхны зvг явлаа. Дорж майхны хаяанд очоод зогстол нэгэн цэрэг дэргэд нь ирж «Өвгөөн,
ингээд эндээс явах хэрэг vv?» гэж асуув.
- Тийм л болж дээ. Богд Жавзандамба хутагт нэгийг мэдэж байгаа байх даа гэж гомдолтой
хэлэв.
- Монгол хvн амны билгээр гэж энэ дээ. Саяхан л ярьж байсан. Одоо ч нутагтаа харина даа
гэж нөгөө ахимаг насны цэрэг хэлэв.
Дорж хариу дуугарсангvй. Ялж байсан дайнаа зогсоод, эзэлж авсан газраа хаяад буцах нь
шившигтэй хэрэг шиг бодогдож байсан боловч нэгэнт энэ бол Богдын зарлиг болохоор буруу
юу гэж хэлэх хvсэл байсангvй. Богд Жавзандамба надаас илvv мэдэж байгаа болохоор ингэх
л ёстой байсан юм байх гэж хvчлэн бодовч харамсах, хайрлах, сэтгэл нь уул явдлыг дахин
дахин бодогдуулна.
Хэдэн өдрийн дараа монголын цэрэг нутгийн зvг хөдлөхөд байран дээр нь жижиг боодолтой
хатсан цагаан мөөг энд тэндгvй тvгдийн хэвтэж байлаа. Ирэхэд нь тахил өргөж, баярлалдан,
хvvхэд багачууд нь хэрэлдэн гvйж байсан айлуудаас гарсан нэг хоёр хvн дуу шуу ч vгvй
харж зогсоно. Энэ бvхнийг хараад «Ах дvv нар минь Богд Жавзандамба хутагт нэг юм
болгоож байгаа» хашгирмаар санагдаж байв. Арын эгнээнд нь гэртээ харьж, эхнэр
хvvхэдтэйгээ амьд мэнд уулзсаны баяр хийх тухай ярьж явсан нэгэн цэргийн дуу олон жил
суусан vглээ эхнэрийнхээ дууг, өлсөж ирээд хоол идэж байхдаа, сонсож байгаа хvний
сэтгэлийг Доржид төрvvлж байв. Дорж урьд ганзагаа өөрөө мэдэлгvй оролдож яваад
тайлсанд хvvдийтэй мөөг пад хийн унахад морь нь бусган ухасхийсэн боловч төдий л юм
болсонгvй. Олон морины хөлд босон хуурай тоос хамар ам руу орж, хөлстэй зууралдан,
vдийн нар дээрээс шарж зуны цагт том тогоо боов чанаж байгаа жижигхэн гэрт байгаа мэт
бөгчим байжээ.
Дорж энэ бvхнээ Хуягт ярьж, гунигтайгаар урт санаа алдаад: «Баатар цагаан хааны баруун
гарын тvшмэл Коростай ноён гэгч Даа лам, чин сvшигт чин ван Цэрэнчимидийг ёс журам
vгvй, муухай харааж, өгсөн бичгий нь базаад нvvр рvv нь шидсэн гэнэ. Ер нь биднийг хятад
орос хоёр хавсайдах санаатай даг шvv гэв.
- Хоёуланг нь барилдуулчих арга байдаггvй юм байх даа гэж Хуяг хэлбэл
- Байхгvй бололтой... Ар хиагтад манай улсыг хятадын нэгэн хэсэг газар гэж бичиг хийгээд
гарын vсэг зур гэхэд нь манлай ван Дамдинсvрэн өвгөд дээдсийн төрж өссөн нутгаа харь
улсад өгсөн бузар бичигт гарын хуаюур зурж тvмэн vе жигшигдэх нэртэй болохгvй гээд
сэлмээ агссан чинь буцаагаад явуулсан гэнэ. Манлай ван ч аргагvй л эр хvн юм даа хөөрхий
гэж төрийн явдлын тухай сонссон яриагаа Дорж дуусгав.
Хуяг хvрээнд таних айлгvй тэнvvчлэн гуйланчилж яваа амьдралаа нөхөртөө ярихад «Чамайг
би таньдаг айлдаа хvргэж өгье. Бас vvнийг ав» гээд тос болсон алчуурт боосон арван мөнгөн
янчаанаа өгөв. Ер нь чи богд эзэнд гавьяа айлтгавал лав зvгээр өнгөрөхгvй. Нөгөө манай
зуутын Яринпэл баатар болсон, би ч бас горьдож байгаа гэж Дорж цээжээ хөдөлгөн хэлэв.
Хуяг хариу дуугарсангvй босов. Ингээд тэр хоёр Доржийн таньдаг айлд очихоор явлаа.
Хvрээний халуун улам их болж vмхий шавар хамар хорсгон бие хувцас хоёр цавуугаар
14
наалдуулсан мэт зууралдана.
IV
Шөнийн харанхуйд Тамирын голын хөндийг өгсөж нуруугаа vvрсэн явган хvн алхална. Пад
харанхуй шөнө тэнгэрт од гялалзавч гутлын vзvvр ч харагдахгvй ажээ. Хөндий дагаж
шөнийн сэрvvн салхи бvхнийг ариутган vлээнэ. Тэр хvн хэсэг явж зогсож, зvг бvр чих тавин
чагнаж байснаа харанхуйн дунд шуугиан урсаж байгаа голын эрэг дээр очиж тvрvv урагшаа
харан хэвтээд хvд хvд хийтэл баахан залгилав. Дараа нь нvvр гараа угааж, өмссөн цувын
хормойгоор арчив. Энэ бол Төмөр байжээ. Ус уугаад босож хэд дахин алдлан суниагаад,
тvмэн зvйлийн vнэр ханхалсан хөндийн салхи залгин цээж дvvрэн амьсгалж «Орох нэг өдөр
байхад, оргох нэгэн өдөр бий» гэж зөөлөн хоолойгоор аялаад хэсэг явснаа зогсож ногоон
зvлгэн дээр хэвтэж тал бvхнийг ажиглан чагнаснаа ямар нэгэн чимээ сонссон бололтой
тvргэн тvргэн алхлав. Ингээд удалгvй Эрдэнийн аргамжаатай морины дэргэд очив. «Ядарсан
хvний ганц унаа болов уу» гэж бодоод хэсэг зогсов. Гэтэл энэ бодлын хажуугаар Бадарч
тахрын царай, жил гаруй ширтэй хэвтсэн зовуурьт хатуу амьдрал сэтгэлд нь орж дахиад
тvvний гарт орвол амьд гарахгvй шvv дээ гэж бодогдов.
Авах, авахгvй гэсэн ац сэтгэлд дарагдан ямар ч шийдвэргvй хэсэг зогсов. «За гайгvй эр
хvний замын хvзvv урт, зааны хvзvv богино» гэж шивэгнээд морийг шийдэмгий хазаарлан
авч майхнаас нилээд холдоод мордож Тамирыг гатлан давхилаа. Ингэж дvv нь ахынхаа ганц
морийг авч хvний нутаг, гvний газар гахай явган болгожээ. Төмөр маргааш нь өдөр турш
модонд бvгж байгаад шөнө цааш хөдөлж айлын гадна эмээлтэй нь уяж хоносон морь авч хос
морьтой болоод нутгийн зvг тэмvvлэв. Уулаас өлсгөлөн байсан Төмөр оргосноос хойш
Хонгорын өгсөн тосноос өөр юм идээгvй болохоор дотор байн байн харанхуйлан нvд
эрээлжилнэ. Өглөө эрт нэгэн уул дээр гарч ирвэл тэр дор аманд ганц бор гэр харагдахад нь
шууд очив.
- Нохой хорио гэж Төмөр бvдvvн дуугаар хэлэхэд гэрээс хорь гаруй насны залуу гэзэгт гарч
ирээд нарийн суран хvзvvвчтэй бvдvvн хар нохойг зандран барив. Гэрт ахимаг насны хар хvн
сур элдэж, зvvн талын орон дээр 3-4 настай хvvхэд унтаж байлаа.
- Сайн байна уу?
- Сайн, сайн байна уу?
- Тарган тавтай зусаж байна уу?
- Сайхан зусаж байна. сайхан зусаж байна уу?
Төмөр зvvн орны өмнө сууж байгаа хар хvнтэй нутаг ус, алдар нэрээ асуулцав. Өөрийгөө
Дашдоо гvний хошууны анчин Жаргал гэдэг хvн. Олон хоног уулаар ан гөрөө хийж яваад
мориноосооо унаж буу зэвсэг, хоол хvнснээсээ салж vхэхийн даваан дээр ирлээ гэж зохион
ярилаа. Гэвч хvvхэн сорьж vзэхээр шийдэж гэрээсээ гараад буцаж орж ирмэгц «Энэ хойноос
хэдэн морьтой хvн давхилдан айсуй» гээд Төмөр рvv харлаа.
Хvvхний гэнэн нvднээс бvх санаагий нь ажиж мэдсэн Төмөр тавтай завилан суух зуур
«Явуулын улс байлгvй. Сохор газар нутгийн хvнтэй уулзаж, төөрч төөрч төрөлдөө гэгчээр
гялайх юм биш байгаа даа» гээд инээмсэглэв. Цай буцалж хvvхэн данх дvvрэн цай, хvрэн
модон таваг овоолон шинэ ааруул, өрөм тавьж өгөв.
Монголчууд явуулын хvнд «царай алдсан газар» гэж хошуу нутгаа хэлvvлэхгvй харин «Тэр
хошууныхан цайтай, царайтай» гэж магтуулж байхыг хичээдэг. Энэ учраас ирсэн зочинд
байгаа юмныхаа олигтойг барьж дайлдаг заншилтай. Зочинд харамлах шиг шившигтэй юм
байдаггvй болохоор харамласан хvний нутаг усныхан нэрийг бузарлав гэж жишин хочилдог.
Гэрийн эзэн нэр хичээж харь хошууны хvнд борц нvдэж хоол хийж өглөө. Төмөр энэ айлд
15
нар ханын элэг өнгөртөл байв. Хvvхнээр гэзгээ самнуулж, сахлаасаа саллаа. Хар хvний
нэрийг Өлзий гэдэг. Хvvхний нэрийг Цэнд гэдэг ажээ. Өлзийн хvv, Цэндийн нөхөр Хуяг Богд
хааны цэрэгт татагдаж яваад сураггvй болжээ. Эцгээсээ хоёр настай хоцорсон хvv Хvрэл нь
Төмөрийг гэзгээ самнуулж байхад энд тэнд нь гарч сонирхон байлаа. Гэдэс гарч хvч орсон
Төмөр явах гэж байтал Сайд вангийн догшин сахиус гэж алдаршсан Пvрэв тайж ирлээ.
Өлзий сандарч «Тайж ахайтан минь миний бор гэрийг гийгvvлсэн их завшааныг өчvvхэн
боол бишрэвч барахгvй» гэж олбог дэвсэж алга хавсран бөхөлзөв.
Yлэмж халамцаг тайж архи нэхээд байхгvй болохоор нь «Царай алдсан гуйланчин», «Нутаг
бузарласан новш» гэж агсганав. Согтуу тайжийн тачаангуй нvд Цэнд хvvхнээс салахаа больж
Төмөрийг байн байн өлөн чонын хурц нvдээр ширвэж байлаа.
- Миний бие баахан согтуу байгаа учир энэ бvсгvйгээр хvргvvлнэ. Даруй морио эмээллээд
намайг бараа болж яв гэж тайж Цэндэд хандаж хэлээд шууд гарлаа. Өнгө зvстэй залуу
бvсгvйчvvдийг бузарлаж нэр гарсан тачаангуй тайжийн далд санааг ойлгосон Өлзий сандран
дагаж гарлаа.
- Тэнгэр язгуурт тайж ахайтныг өчvvхэн боол өөрийн биеэр хvргэж өгье гэсэнд тайж уурлан
догширч «гуя чинь загатнаагvй юм бол хэлснээр явуул» гэж хашгирахад нь Өлзий өмнө нь
сөхрөн унаж байв.
Тайжийн нvд нь таталдан уурлаж бvдvvн тэнзэн ташуураар балбав. Энэ бvхнийг харсан
Төмөр тэсэж чадсангvй шуугин очиж «хамжлагаа хазсан тайж, хаяагаа хадарсан луйварчин
гэгчээр энэ хvн өчvvхэн ч гэм хийгээгvй байхад та дэндvv хэрцгий байна» гэсэн чинь
тайжийн уур омог галд орсон дарь шиг оволзон асаж «чи хаа газрын гуйланчин бэ? Сайд
вангийн Пvрэв тайж авгаа танихгvй байна уу?» гээд ташуураа далайн ирлээ.
Төмөр ташуурыг нь булааж аваад тvлхэн орхисон чинь омогтой тайж ардаа байсан шээзгий
дээгvvр давж vсрэн унав. Тайж босоод Өлзий рvv «Өчvvхэн боол чи цадиггvй амьтныг
орогнуулж эзэн Чингис хааны угсааг аймшиггvй доромжилно гэнээ. Хойт өдөр хонгон дээр
чинь хулсан банз буусан цагт ямар ял хийсэндээ гэмшинэ» гээд гэрийн бvслvvрээс
мориныхоо цулбуурыг тайлах гэтэл Төмөр шилэн дээрээс нь базан авч сарвалзуулан өргөв.
- Уул харах нvдгvй, уушиг даах шvдгvй болсон байж яасан сэхvvн золиг вэ? муу зөнөг чи
эднийг оролдож өшөө, хонзон өвөрлөвөл багалзуурыг чинь шахаж бодийг чинь хөтөлнө
мэдэх vv? гэхэд Өлзийн дөрвөн ханатай гэр доргих шиг болов.
Тайжийн уусан архи, уурласан уур ор сураггvй алга болж бvх бие нь чичрэн, амь эвлэж ядан
байхыг харсан Цэнд өөрийн эрхгvй инээд алдав. Харин хэрцгий тайжийн хойт өдрийн
балгаас ухаан алдан айсан Өлзий «Дvv минь болиоч. Ядарсан намайг хэрэгт хийлээ» гэж
vглэв. Төмөр хоёр дахин хvчтэй сэгсрээд газар тавихад тайж бөгсөөрөө лагхийтэл суув.
- Өчvvхэн амь өршөө. Их эрийн алдрыг хэн гэдэг бол гэж тайж бачимдан тасалдсан дуугаар
асуув.
- Засагт ханы цахиур Төмөр гэгчийг сонссон уу гэж зуусан шvднийхээ завсраар асуув.
Энэ алдаршсан шилийн оргодлын нэрийг Пvрэв тайж олонтой сонссоноор барахгvй Луу
гvний тамганаас оргосон тухай өнөө өглөө дуулжээ. Энэ нэрийг сонсмогц тайж өвдөг дээрээ
сөхрөн нvvр нь vрчийн уйлах, инээх хосолсон нvдээр Төмөрийн доороос нь гөлөлзөн харж
«Өчvvхэн би их эрийг таньсангvй. Амь өршөө» гэж дахин давтан гуйхад магнайд нь хvйтэн
хөлс бурзайн байлаа.
Өлзий ч энэ алдарт эрийн тухай яриаг бишгvй сонсож байсан болохоор vг ч дуугарч чадалгvй
дэмий л амаа ангайн гайхав. Төмөр өтгөн хар хөмсөгтэй, том алаг нvдээ эргэлдvvлэн
инээмсэглэж «Өлзий гуай сайн сууж байгаарай. Би эргэж байна» гээд царай нь хувирч,
16
хөмсөг нь атиран шvдээ зууж, тайжийг долоовор хуруугаараа чичилж, «тэгээд харин уу...
Төмөр хэлсэндээ хvрнэ шvv» гэхэд нь тайжийн царай галд хийсэн шар тосны гvзээ шиг
хуниран «жа» гээд алгаа хавсрав.
Төмөр мориндоо мордон дөрөөн дээрээ босоод баруун зvг хатируулан холдоход бахдан харж
байсан Өлзий гэнэт ухаан орсон бололтой эргэж Цэнд минь тахил өргө гэхэд нvдний өмнө нь
болж өнгөрсөн vлгэр шиг юмны учрыг олж ядан гайхаж байсан хvvхэн гэрт орж хувинтай
сvv цацлаа авчраад есөнтөө тахил өргөв.
Доод хvчтэнтэй тохиолдохдоо ямар ч бузар хэрэг хийхээс буцдаггvй боловч хvчтэнтэй
уулзсан цагтаа ямар ч доромжлолыг тэсвэрлэн хvлээж чаддаг хvмvvсийн нэг бол Пvрэв тайж
байжээ. Халх даяар нэр гарсан цахиур Төмөр хэлсэндээ эрх биш хvрнэ гэж бодсон Пvрэв
тайж босож Өлзий өөд ихэнх нь унасан vvдэн шvдээ ярзайлган инээмсэглэсэн болоод
мордож ум хумгvй давхилаа.
V
Тэрэгний ганц морио алдаж харь нутагт явгарсан Эрдэнэ Долгорыг харахад төрсөн эхээ
хөдөөлvvлж ирээд бие биеэ уруу татахгvйг хичээн сууж байгаа ах дvv хоёр шиг л байв. Бат
морио алдсаныг сэрмэгц мэдэж эцэг эхийн гуниг сэтгэлд нь дамжин, ямар нэгэн хэцvv хар
юм орогшиж байв.
- Аав аа бид морьгvй яана аа?
- Зvгээр миний хvv, болно гээд эцэг нь хvvгээ харснаа хөлс шороо анхилсан толгойг нь vнсэв.
- Ээж та уйлж байна уу даа? гэхэд нь Долгор хvvгээ тэвэрч элгэндээ наагаад «Миний хvv, бид
гурав яасан азгvй улс вэ дээ?» гээд шивэгнэхэд хацры нь дагаж халуун нулимс урсав.
Тэр гурвыг ингэж байхад майхан руу морьтой хоёр хvн хатируулан ирлээ. Энэ бол Бадарч,
Дамдин хоёр ажээ. Төмөрийг олох нь битгий хэл, мөр сураг гаргаж чадаагvйдээ Бадарч
хорсон бухимдаж дайралдсан гэмгvй хvнийг хvртэл бvдvvн тэнзэн ташуураар ухаан алдтал
нь занчиж явлаа. Чийгтэй зөөлөн хөрсөн дээр хатирч яваа морины төвөргөөнд пэд пад
дуугарсаар морьтой хvн майханд ойртож ирснийг Эрдэнэ мэдсэн авч гарсангvй.
Юун улс вэ? бушуу гараад ир гэж Бадарч өндөр дуугаар зандран хашгирав.
Хантаазаар нь тамганы тахар байна гэж таньсан Эрдэнэ хvний нутагт ямар нэгэн будлианд
орохоос болгоомжлон бушуухан босоод гарлаа.
- Танай vvгээр ганц нэг сэжигтэй хvн яваагvй биз? гэж Бадарч бvдvvн тэнзэн ташуураа
мориныхоо шилэн дээгvvр хөндлөн барьж сvр бадруулан асуув.
- Явсан байхаа. Урьд шөнө тэрэгний ганц морийг минь мулталчихсан гэж Эрдэнэ намуухан
дуугаар өчив.
- Юу гэнээ. Морио харж чадахгvй оргодолд хөл залгаж өгнө гэнээ гэж хэлэхэд Бадарчийн
нvvрний бvх арьс нь хянган хамар дээр нь бөөгнөрөв. «Морио алдсан хvн бурууддаг бол
хулгайчаа алдаж, замын ядарсан над шиг амьтныг явгалсан та давхар буруутай байх даа» гэж
хэлмээр Эрдэнэд санагдсан боловч дахин ямар ч зовлонд орж болно гэж болгоомжлоод тэгж
хэлсэнгvй.
- Хаанаас даа. Бид хол газраас Богдод мөргөх гэж яваа цагаачин байна гэж Эрдэнэ тайван
хэлжээ.
- Урьд шөнө хэдийд морио алдав гэж Бадарчийг асуухад Эрдэнэ тэсэж чадсангvй.
- Хэдийд ирж авсныг мэдсэн бол би хаанаас адах билээ дээ. Дор нь барьж аваад та бvхэнд
тушаачихгvй юу гэж хариулахад Бадарч бvдvvн дуугаар пар пар инээв.
Дамдин руугаа харж «барина гэнэ шvv. Энэ зэргийн жулдрай хvv барих юм гэнэ. Мөн бордог
17
эр ээ» гэснээ гэнэт инээхээ больж хөмсгөө зангидан «Гуйлгачин минь чам шиг юманд
баригдах эр биш. Будааныхаа савтай хоцорсноо их аз гэж мэд. Засагт ханы цахиур Төмөрт
морио алдсанаа мэдэж байна уу. Барина гэнэ шvv» гэж дахин инээв. Жил гаруй сургийг нь
сонсоогvй ганц дvvгээ амьд мэнд явааг гэнэт сонсоод Эрдэнийн царай хувиран баярын туяа
тодров. Эрдэнийн энэ байдлыг хашир Бадарч ажиж амжив.
- Муу нохой чи Төмөрийн нэрийг сонсоод өөр болдог чинь юу билээ? Хавсаа нь уу? гэж
асуух зуур Төмөрийг алдаж хугарсан нэрээ бvтэн болгох нэг арга бодов.
Ширтэй Төмөрийг барьж чадаагvй хойно морьтой Төмөрийг барина гэдэг нь алганы
хонхорхойг хазахтай адил хэрэг байлаа. Энэ учраас ямар нэгэн хvнийг оргуулсан хэрэгт
тулгаж, банзны хvчээр хvлээлгэвэл нэр нь цэвэршиж болох мэт санагдав. Гэтэл хэргийн учир
буруудаж байгааг ойлгосон Эрдэнэ «будааныхаа савтай vлдсэн минь бурхны аврал гэж
бодоод баярлаж байна» гэж ажиггvй хариулав.
Бадарч хөмсгөө зангидав. Эрдэнийг ажиглав. Өмнө нь зогсож байгаа энэ хvний хувцас нь
муу боловч гялалзаж байгаа нvд, өргөн ханхар мөр, хэлж байгаа vг яриа нь тийм ч амар эр
биш байлаа. Инээд Бадарчийн санаанд орсон бодол гэнэт замхран алга болов.
- Муу оргодол гуйлгачныг хаа байгаа гэж эрдэг билээ гэж Дамдинд хэлснээ За юу ч гэсэн гол
өгсөе гэлээ.
- Ээ дээ, Бааяа минь олдох нь өнгөрсөн байх аа гэж Дамдин хэлэв
Ингээд хоёр тахар морио ташуурдан явахад Эрдэнэ ширтэн хоцров.
«Ааваа яасан аймаар хvн бэ?» гэж хажууд нь наалдан зогсож байсан Батыг хэлэхэд Эрдэнэ
хvvгийнхээ толгойг энхрийлэн илээд Долгорт хандаж «Явуулын хvний ганцыг авсныг
бодоход дvv минь ядарч дээ. Морины учир ч ийм байжээ, харин...» гээд vгээ тасалж бодол
болов. Морь худалдаж авъя гэхэд бэлхэн тоолох бэлгvй болохоор юу ч гэсэн энд тэнд хонож
хvнтэй уулзан арга зай хайхаас өөр зам байсангvй.
За хө. Би тэр гурван гэрт очиж унаа гуйя. Айл бараадвал дээр. Ядаж аяга тараг сvv олдох
байх гээд Эрдэнэ тэртээ харагдаж байгаа Итгэлтийн хот руу алхав.
Тэнгэрт өчvvхэн ч vvлгvй бөгөөд хурц нар хайр найргvй шарж, өнтэй зуны урт ногоо хөлд нь
орооцолдож байлаа. Эрдэнэ хэдийгээр нуруугаа vvрэн, нилээд бөхийн хvчлэн алхавч газар нь
дөхөхгvй ажээ. Дээгvvр нь хоёр ангир дэвэн ниссээр өнгөрөхөд атаархсан нvдээр ширтэж
баахан зогсоод далд ороход нь санаа алдсанаа ханцуйгаар хөлсөө арчаад алхав. Явсан хvн
зогссон юманд хvрдэг болохоор Эрдэнэ Итгэлтийн том гэрт орж амар мэндийг асуулцан
суугаад хийж өгсөн том хул айргийг уух зуур Богдод мөргөхөөр явж байгаад ганц морио
хулгайд алдсан тухай яриад айл бараадах унаа гуйв.
Тамган дээрээс цахиур Төмөрийг алдсан гэнэ билээ. Морийг чинь тэр л авчихсан байх даа. Та
аль хошууны хvн бэ? Гэж Итгэлт асуув. Эрдэнэ хэсэгт тvгдрээд худал хэлж чадсангvй хошуу
нутгаа vнэн зөв хэлэв. Итгэлт нvдээ тvргэн тvргэн цавчилж хулгай нvдээр Эрдэнийг
ажиглана.
«Тайшир, тарлан бух, таваг хар, ноцдог дэгээ гэж Засагт ханы хөх харцууд хэцvv гэдэг дээ.
Та намайг танихгvй би таныг танихгvй. Бие биедээ балаггvй салбал дээр байх аа» гэж Итгэлт
босов.
Энэ vед гаднаас Галсан орж ирээд өврөөсөө дугтуйтай бичиг гаргаж «ахаа өртөөний занги
энэ бичгийг танд бариарай гэсэн юм гэнэ билээ» гээд Итгэлт өглөө. Итгэлт дугтуйтай
бичгийг авч баахан эргvvлж харснаа «энэ золигийг чинь хэнээр дуудуулдаг билээ» гэжээ.
- Би уншиж өгвөл болох сон болов уу гэж Эрдэнэ царайчлан нам дуугаар хэлэв. Итгэлт
Эрдэнийг гайхан ажиласнаа тоомжиргvй ёжтой инээмсэглээд «уншиж өгье гэв vv, та юу
18
даа?» гэв.
- Тийм ээ, би халт мулт гаргадаг юм гэж Эрдэнэ тайван хариулав.
- Тэгвэл гялайлаа гэсэн vг.
Эрдэнэ бичгийг авч задлан өндөр дуугаар «Ахай бээсийн хошууны захирагч Жамсрангийн
бичиг...» гээд vргэлжлvvлэн уншив. Тэр бичигт ахай бээсийн хошуунаас Дарьборын өртөөнд
хийх албыг ацаглан залгаж байгаа Итгэлтийн авлагыг хошуунаас гаргуулж төлөх болсон
тухай дурджээ. Улаан шугамтай муутуу цаасан дээр бичсэн бичгийг нэг ч удаа тvгдрэлгvй
дуржигнуулан уншиж байгаа Эрдэнийг хараад Итгэлт ихэд гайхав.
Торгон дээлтэй, нарийхан цагаан хуруутай ноён тvшмэл нарын уншдаг бичгийг уранхай
дээлтэй, туранхай царайтай хатуу ажилд эвэртэж борлосон гартай цагаачин уншиж байгаа нь
Итгэлтэд vлэмж сонин хэрэг байв.
Итгэлт багадаа бичиг заалгах гэж оролдсон боловч сураагvй. Тэгээд одоо малынхаа дансыг
хээлтэй малыг дотроо дугуйтай дөрвөлжин хvрээ, сувай малыг дөрвөлжин хvрээ хийх мэтийн
тэмдгээр зурж тоолдог юм. Энэ учраас бичигтэй зарц өөрөө хvрээд ирнэ гэдэг бол зvvдлээгvй
баяр байлаа. Танай хошууныхан хэцvv гэлцдэг. Гэвч олон мод өндөртэй, намтай олон хvн
сайнтай, муутай байдаг бас тэгээд монгол ах дvv байна ядарсан хvнд туслахгvй яахав. Ер нь
шууд манай хаяанд ирээд бууж орхи гэж өрөвдсөн элэгсэг дуугаар хэлэв. Гачигдаж ядарсан
хvн итгэхдээ амархан байдаг болохоор Итгэлтийн энэ vгэнд Эрдэнийн сэтгэл баяр
найдвараар дvvрэв.
Эрдэнэ Итгэлтийнхээс заан шиг хоёр хайнаг хөллөсөн тэрэг аваад явахад гэрийн эзэн Галсанг
дуудаж «дvv минь энэ ядарсан хvнд тусалж vз. Хэн маань ч ялгаа юу байх вэ» гэжээ.
Эрдэнэ замдаа Галсантай танилцав.
- Ах хэдий ширvvн зантай боловч нуруу сайтай, тусархаг хvн шvv. Харин тэгэхдээ хvнийг
өөр шигээ л ажилтай болгохыг хичээдэг юм даа гэж Галсан ярив.
Хорь гаруй настай энэ эр бол Итгэлтийн төлөө илжиг мэт зvтгэгч найдвартай зарц нь билээ.
Тэр орой Эрдэнийн муу майхан Итгэлтийн хотын баруун хойно босож амьдралын хатуу
хууль Эрдэнийг эхнэр хvvхдийн нь хамт хvний нутагт айлын зарц болгожээ.
За Эрдэнэ минь тэнхэртлээ манай хэдэн малаас харалцаж өгөөд байж vз. Би чамайг
гомдоохгvй. Хоёр vнээ сааж цайгаа сvл. Хэн хэндээ тус больё гэж Итгэлтийн хэлснийг
Эрдэнэ дуртай зөвшөөрчээ.
Амьдралын ширvvн урсгалыг сөрж хаантай хvртэл заргалдаад сvvлд нь өвөг дээдсийн
нутгаас хавчигдан зайлж нэг зовлонгоос нөгөө зовлон руу дамжин орсон Эрдэнийн сэтгэл
зориг аяндаа мохож, яаж эхнэр хvvхдээ тэжээх вэ? Яаж өлсөхгvй байх вэ? гэдэг тvмэн
шижмээр улам бvр нягт хvлэгдэж байлаа. Эрдэнэ, Долгор хоёр ч харь нутагт ядарч байхад нь
царай өгч, гар сунган тусалсан Итгэлтэд баярлаж хий гэсний нь битгий хэл хэлээгvй ажлыг
нь хичээн бvтээж байлаа.
Эрдэнэ минь, хошуу наадмаас хойш суурилсан малаа тоолно. Чи л нэг тус болж, ягштал
дансалж аль гээд Итгэлт авдраасаа өнгөрсөн жил өөрийн хийсэн дансаа гаргаж өвгөн минь
чам шиг эрдэмтэй хvн харвал элэг хөших эд дээ. Бас тэгээд надаас өөр хэн ч уншиж
чадахгvй. Хоёул хэд хоног сууж чамд учрыг нь олж өгье гэж нэг өдөр хэлжээ.
Итгэлт бол vнэндээ хэрсvv хvн байж билээ. Өөрт нь тус болж, ажилд нь хэрэгтэй хvнд гэж
тэжээмэл бяруу шиг, хvслээ биелvvлэхэд саад болсон хvд хорт могой шиг, ажил хийвэл энэ
гэрийн хамгийн vнэнч зарц юм. Итгэлтэд хамгийн хайртай, хамгийн дотно юм гэвэл өөрий нь
хvсэл, эрмэлзэл бөгөөд vvнээ хангахад хэрэгтэй бvхнийг юунаас ч буцахгvй хийдэг байлаа.
Хэрэгтэй vед юугаа ч өгөхөөс буцахгvй өглөгч, хэрэггvй бол сэтэрхий зvv ч хvнд өгөхгvй
19
цэвдэг сэтгэлтэй ажээ. Эрдэнэ vлэмж хэрэгтэй хvн болохоор Итгэлт тvvнд тэжээвэр бяруу
шиг номхон байв. Эрдэнэ бол ухаантай, чадалтай гэхдээ амархан итгэмтгий, шударга хvн гэж
бодсон Итгэлт тvvнийг өөртөө vнэнч байлгахын тул хvндэтгэн нөхөрлөж, тvvний дээр нь
биш, дэргэд нь байхыг хичээдэг байв.
Энэ учраас хэрэв Галсанг доромжлон загнаж, Нямааг шоолж егөж зардаг бол Эрдэнэд vргэлж
хvндэтгэсэн нөхөрсөг дvр vзvvлж байдаг байлаа. Yvнээс гадна Итгэлтэд өөр нэг бодол байв.
Хатуу амьдрал ч дарж чадаагvй vзэсгэлэн гоо Долгорын өнгө жавхлан тvvний тачаангуй
сэтгэлийг нь маажиж Долгорыг харах бvхэндээ өөрийн эрхгvй инээмсэглэн явдаг ба ажлаар
Заяын хvрээ ороод ирэхдээ Долгор, Дулмаа, эхнэр Должин нартаа гарын бэлэг авчирч өгсний
хамгийн чансаатай нь Долгорынх байв.
- Чи ч Долгорт хөл алдаж байх шив дээ. Би ч яахав. Дарлагдаж сурсан хvн. Харин Дулмаа
чинь хардаж сvйд болох байх даа гэж сайхан бэлэг авсандаа магнай дvvрэн баярласан
Долгорыг гvйн гарахад Должин хэлэв.
- Чамд падгvй гэж Итгэлт хvйтэн бөгөөд тоомжиргvй хэлэв
- Чам шиг зарц нартайгаа эхнэрийг нь хуваадаг шившигтэй амьтан байхгvй даг шvv.
- Эрдэнэ бол Галсан чинь биш болохоор...
- Гичий минь дуугvй бай. Төрхөмд чинь залж орхино шvv гээд Итгэлт хялайн ширвэхэд
Должин дуугvй болж, мах амтархан идэж байгаа том нохойн дэргэд шvлсээ залгин зогсож
байгаа гөлгөн нохойн арчаагvй бөгөөд атаархсан нvдээр ширтэж байснаа урт гэгч нь санаа
алдав.
Тэмээчин хvн буурынхаа занг андахгvй гэгчээр Должин нөхрийнхөө завхайг сайн мэддэг
боловч яаж ч чаддаггvй. Хардах сэтгэл нь оволзсон vедээ ганц нэг ширvvн vг хэлчихдэг
боловч Итгэлтийг уурламагц дуугvй бодог ба ялангуяа «Төрхөмд чинь хvргэж өгнө» гэхэд
хөмсөг нь бууж аргадан эхэлдэг.
Ингээд өдөр өнгөрөх тутам нөхрөөсөө айх нь их болж далайсан газар нь далд орж, далласан
газар нь ил гарч байдаг ба бас тайлбарлаж болшгvй хайр сэтгэлээр Итгэлтийн хийснийг
цагаатгаж, амьдрал таван хуруу тэгш биш гэж сэтгэлээ засаж явдаг болжээ.
Эдлэнэ гэхэд хуучин, хаяна гэхэд ямар нэгэн дурсгал буюу сvсэг бишрэлтэй холбоотой юм
зарим хvнд байдаг. Тэр хvн уул зvйлд онцын хайртай биш учраас авдрын аль нэгэн буланд
хаяад мартаж орхидог бөгөөд заримдаа нvдэнд нь тусахад хаяхгvй хадгалж байгаа учир явдал
нь санагддаг. Итгэлтийн хувьд Должин чухам ингэж хэрэглэж болдоггvй хаяж болдоггvй
хуучин эд байлаа.
- Өвгөн минь хоолоо идэх vv? гэж Должин нам бөгөөд царайчилсан дуугаар асуухад нөхөр нь
ихэмсэг ширvvн дуугаар аваад ир гэж хөмсөг зангидан хэлээд хутгаа авч завилан суув.
VI
Булган уулын оройгоор гарч ирсэн бөөн бөөн хар vvл Зая Бандидын хvрээн дээгvvр сvvдэр
татуулан нvvсээр vдийн хирд тэнгэр бvр бvрхэж ширvvн бороо орлоо. Хvрээний гудамжинд
хөл тасран, гаднаас нь харахад бороонд шалба цохиулсан хэдэн нохойноос өөр амьд
амьтангvй мэт боловч vнэндээ тийм биш, амьдрал өөрийн хуулиар урсаж байжээ. Том
хашааны хойт талд бузгай тохилог барьсан зуны модон байшинд хоёр лам дундаа том
ваартай шуугисан айраг тавиад хятад нарийн шаазан дvvрэн дvvрэн хийж ууна.
Өндөр гоолиг биетэй, тунгалаг цагаан царайтай шинэ хvрэн тэрмэн дээл дээр шар гяраг
ороосон дэгжин ламыг Цамба гэдэг бөгөөд энэ жил хорин гурван нас хvрчээ. Нөгөө нь газар
шагайсан хурц нvдтэй туранхай хантингар биетэй, нэр Жамбал гэдэг, насаар Цамбын vе
ажээ.
20
Энэ хоёр Заяын хvрээний унаган шавь биш. Цамба луу гvний хvрээн дээр багаасаа сууж
байгаа Заяын хvрээнд байсан нагац ах лам нь vхэж тvvний хөрөнгө дээр иржээ. Эцэг Гомбо
тайж нь Луу Гvний хошуу туслагч байгаад дээд ноён vхэж агь ноён ширээнд суухад
огцорчээ. Гэхдээ одоо ч гэсэн хошууны хэрэгт нөлөөтэй хvний нэг юм.
Жамбал бол уул нь Далай Чойнхор вангийн хошууны хvн бөгөөд Тариатын хvрээн дээр
арван настайгаасаа эхэлж суугаад арван найман насандаа Богдын хvрээ орж гандан дээр
суужээ. Жамбал Сан амбаны жууз руу чулуу нvvлгэн дайрсан лам нарын хэрэг, амбаныг
хvрээнээс хөөхөд оролцож яваад хоёр жилийн өмнө Заяын хvрээнд иржээ. Заяын хvрээний
сангийн нярав Далан Чойнхор вангийн хошуунд явж байхдаа нэг залуу бvсгvйтэй холбоотой
болж Жамбал гэдэг хvн ертөнцөд төржээ. Yлэмж хөрөнгөтэй нярав нас хөгшрөхдөө махны
тасархай болсон Жамбалыг татаж ирvvлжээ.
- Манай энэ олноо өргөгдсөн төр, олноо идэгдсэн сэг болно шvv гэж Жамбал айраг уух зуур
хэлэв.
- Тийм гэж vv? Орой дээр Богд гэгээн заларч байсан цагт гайгvй байхаа.
- Би мэдэлтэй сан бол доо. Халхын эр сvвтэн бvхнийг цөмийг цэрэгт дайчилж хөдөлбөл
хоорондоо мэрэлцэж хvч нь суларсан хятадыг сандруулж болох л байсан даа.
- Чи ч далай шиг юм бодож явдаг гайхал байна.
- Далай шиг мөртлөө зэрэглээ шиг хоосон... за төрийн төлөө оготно гэгчээр тэр ч яамай.
Харин удахгvй Луу гvний хошуу наадам болох гэнэ билээ. Явна шvv.
- Явна. Би унаа гэж хэл өгсөн.
Жамбал нээлттэй гэгээвч рvv ажиглан, нvдээ цавчлан суув. Хэрэв би богдын оронд байсан
бол Шамбалын дайн болов гэж лvндэн буулгаад монголын эр хvн, морь бvхнийг дайчилж
аварга том монгол улсыг байгуулах байсан сан гэж бодож байхад их цэрэг захиран
эрдэнэсийн дээдийг эдэлж, архины дээдийг ууж эхнэрийн сайхантай жаргаж байгаа бvдэг
манан толгойд орон гаран байлаа.
- За явъя гээд Жамбалыг босоход Цамба зовомтгой инээмсэглэснээ «өвгөн чинь ичээд байна.
Бvрэнхий болгож байгаад явъя. Лам нар мэдвэл баларлаа шvv» гэхэд нь Жамбал хөгжvvн
инээмсэглэв
- Хар хэрээ бие биеийн харыг гайхав гэгчээр хэн нь хэнийгээ шоолох билээ дээ. Явья гэлээ.
Ингээд Жамбал тvрvvлэн гарч байшин хашаагаа том хар цоожны мэдэлд vлдээгээд хvрээний
өмнө борчуулын хороо руу явжээ. Том хvрээний дэргэд хороочид гэж байдгийн ихэнх нь
эмэгтэйчvvд байж билээ. Шарын шашин монголд дэлгэрэхэд бvх эр хvний дөч шахам хувь нь
лам болж хvрээнд сууснаас эр нөхөргvй эмэгтэйчvvд олон болж хvрээ хийдийн ойролцоо
амьдран лам нарын буюу худалдааны хятадын зугаа болж байжээ.
Өнөөдөр Жамбал, Цамба яг энэ мэтээр Заяын хvрээний дэргэд бий болсон хороонд суудаг
Чимэг, Цэцэг гэдэг хоёр хvvхнийд очиж найрлан самуурахаар яваа ажээ. Энэ замаар анх удаа
явж байгаа Цамбын сэтгэлд ичих хvсэх хослон эргэн тойрныг ажиглан, vргэсэн зээр шиг
сэрвэлзэн, хvн харагдвал нvvрээ буруулан явжээ. Харин Жамбал бол эгэл амьдралын амтыг
аль эрт мэдсэн бөгөөд энэ замд гутлынхаа улыг элээсэн хvн болохоор ичих зовохыг мэдэхгvй
байжээ. Хvрэн хаалгатай хашааны vvдэнд ирээд Жамбал оньсны урт сурыг татах зуур
Цамбыг харвал цагаан царай нь улаан болоод бvх бие тогтон ядан чичирч байлаа.
- Далай байвал ч намайг хармагц зовхи нь буугаад тvргэн зайлна. Мядагийнд дайралдаж
таван салаа боов хvртснээс хойш сvvлээ хавчдаг болсон. Харин Буянт байвал цор цор гээд
байж магадгvй илжиг шvv. Шууд л барьж аваад дэлсэж орхино шvv. Yгvй чи айгаад байна уу
даа? гэж Жамбал асуув.
21
- Айх ч юу байхав дээ
- Та тvрvvлээд ор гээд хаалга нээхэд Цамба инээмсэглэх мэт болж, шилээ маажсанаа урт
санаа алдан дотогшоо орлоо.
Хашааны баруун талд шавхарсан зээрд морь уяатай байв. Толгойгоороо тоглож байгаа тэр
морины эмээл шуулттай байгааг харахад эзэн нь борооноос өмнө буюу борооны vеэр иржээ.
- Морь байна гэж Цамба шивэгнэв.
Жамбал явдал дундаа морийг ажиглан харснаа «хамаагvй» гээд хятад маягийн банзан
байшин руу явж ороход инээж байсан хvмvvс нам гvм болов. Эздээс гадна vл таних нэг хvн
байлаа. Зах нь задгай, хvрэн торгон дээлтэй, тvрийд нь дөрөөний сурыг хэв гарсан
луучинтай, бор царайтай тогтож ядсан хурц нvд бvхий цогтой эр ханзан дээрээ зvvн өвдгөө
нугалан суугаад өмнөө тавьсан тарган махнаас том, том огтлон идэж байваа. Хоёр хvvхний
нэг нь орон дээр сандайлан, нөгөө нь vл таниг хvний хажууд суужээ. Саяхан инээж байсан
байсан тэмдэг нvvрнээс нь салаагvй учир уруул нь жуумалзан байв.
- Бvгд мэнд амгалан уу гэж Жамбал мэндлэв. Жамбалыг харсан хоёр хvvхний царай хувирч
төв болоод бие биеэ харалцав.
- Мэндээ, гэлэн гуай нар сайн уу? гэж нөгөө хvн мах зажлах зуур ёжтой хэлээд лам нарын
толгойноос улыг хvртэл харж амжив.
Баруун ханзан дээрх цэмбэн гудас дээр Жамбалыг очоод суухад Цамба доод талд нь суулаа.
Нөгөө хvн vйсэн иштэй хутгаа арчиж мөнгөн тоногтой хуйнд хийгээд, тvрийнээсээ бvдvvн
цагаан соруултай гаанс, бvснээсээ мөнгөн соёо цохилууртай сав авч тамхи татлаа. Энэ
бvхнийг хараад «Овоо л бэлтэй хvн бололтой» гэж Жамбал дотроо бодов. Тасалгаанд хэсэг
зуур огт чимээ аниргvй байв. Yл танигчийг Тvгжил гэдэг. Далай Чойнхор вангийн хошууны
хvн. Хийдэг ажил гэвэл хулгайч, гэхдээ Төмөр шиг аймаг давж сvргээр адуу хөөдөггvй. Хавь
ойроосоо хонь, хурга, бяруу шvдлэнгээс эхлээд хавьтсан бvхнийг авч хамар давуулан
борлуулж явдаг ажээ. Жижиг хулгайн хэрэгт хэдэн удаа баригдсан боловч хээл хахуулийн
хvчээр суллагджээ. Энэ удаа бас олз хайж ламын гэгээний шавь буюу ойр зэргэлдээ
хошуунаас амбан шар хэдийг авч Тариатын оросуудад худалдах бодолтой яваа аж.
Хэрvvл зодоон болоход энэ хоёр асман ламыг дийлнэ гэж бат итгэсэн Тvгжил, буулгасан
нударгадаа соруулаа арчих зуур «гэлхай нар сан тавьж өгөх гэж морилон ирэв vv?» гээд
хажуудаа сууж байгаа Чимэг рvv нvд ирмэснээ өврөөсөө бvдvvн тvрийвч гаргаж нvхтэй
улаан зоос хоёрыг гаргаж, барьцыг нь урьдаад барьчихья гэлээ. Доромжилж байгаагий нь
мэдсэн Жамбалын уур багтаж ядахдаа нvд нь гялалзаж, шанааны булчин нь татганан чичрэв.
Жамбал зодоонд яггvй болохоор олон, vгтэй сагсуу хар хvvгийн намалдгийг чихэж, аагий нь
дарж өгье гэж шийдэв. Цамба уурласан ч vгvй, баярласан ч vгvй. Амьсгаа нь давхцан,
тасалгаанд байгаа юм бvхнээс хараа буруулж, ямар нэгэн юм болбол эргэж харалгvй Булган
уулыг давж зугтахад бэлхэн байжээ. Хэрэв аль нэгэн нь хөдлөхгvй бол Жамбал Тvгжил хоёр
хэдий болтол ингээд л хэрсэн бух шиг хялалзан суухыг хэн мэдэх вэ. Гэтэл хэн урьтсан нь
хожно гэж бодсон энэ хоёр яаж тэсэх билээ. цор цор гээд байвал хянган хамрыг чинь цааш
хийж орхино шvv гээд Жамбал өндөлзөн, босоход бэлтгэв.
Гэтэл Тvгжил ажиггvй дvр vзvvлэн «Гэлхай нар миний өчvvхэн барьцыг өглөгийн эзний vнэн
санаа, диваажинд төрөх гэсэн хvсэл хэмээн болгооно уу» гээд гараа сунгахад Цамба өөрөө
мэдэлгvй гараа тосов. Жамбал гарыг нь цохиод авлаа.
- Нусгай хар хvv чи аяд. Нутгий чинь цогчин дуганыг мөргөтөл алгадаж орхино шvv мэдэв
vv гэхэд Тvгжил хоолойдоо хvд хvд хийтэл хvйтэн инээв.
- Сан тавьдаг гэлхай гэсэн чинь хийстэл алгаддаг гайхлууд байх нь уу гээд улам ч хөгжилтэй
22
инээснээ гэнэт царай нь хувирч шалдан банди нар минь гавжийн дугуйнхаа савтай явъя гэж
байгаа бол олон таван vггvй тонилбол дээр гэж сvртэй ширvvн дуугаар хэлэв.
- Сvрхий эд байх нь ээ гээд Жамбал нудрагаа дотогш чихээд босов.
Хэрvvл зодоон болоход Жамбал хэгжvvн хар хvvгийн загатнасан хамар руу нударгаа
чиглvvлэн дайрав. Гэтэл Тvгжил зайлж гаансныхаа толгойгоор улаан суга руу нь хvчтэй
ёворсонд лам гэдрэгээ алдлан унажээ.
Цамба аль хэдийн гvйн гарч хашаа даван ум хумгvй алга болов. Хоёр хvvхэн «та минь
болиоч» гэхээс өөр гавьтай vг хэлж амжаагvй байхад Тvгжил Жамбалыг хашааны хаалгаар
гаргах зуур «Ахын чинь ёвролтыг халхын овоо эр тэсэж байгаагvй юм”»гээд хаалга хааж
ягштал тvгжив.
Юу болж өнгөрснийг хоёр хvvхэн ойлгон ядаж байхад Тvгжил бардам инээсээр орж ирлээ.
Тvгжилийн ёвролт хэцvv. Жижиг ташуур буюу гаансны толгойгоор хvний улаан суга руу
ёворч унагаадаг сургуулийг олон жилийн өмнө залуу морио өгч баймааж сурч билээ.
Тариатын хvрээний дөрвөн ламд боорлуулаад байхдаа гурвыг нь нэг нэг ёвролтоор унагааж
байсан удаа буй. Ер нь л ташуур буюу гаанстай цагт хэн ч ирсэн дарлуулахгvй гэж бардам
бөгөөд итгэлтэй бодож явдаг байжээ.
Чимэг хvvхэнтэй хvсэл ханган наргиж хоносон Тvгжил өглөө эрт урд Тамирын голыг өгсөн
хатируулж явлаа.
VII
Yvрийн гэгээ цайран дорнод уулын орой, дэл сvvлээ босгосон азарга шиг сvртэй харагдаж
сэрvvн салхи баруун хойноос vлээв. Итгэлтийн адуу манасан Галсан мориноосоо бууж дахин
нэг шөнө энх амгалан өнгөрсөнд баярлан тамхиа хэт угсран татаад мордох гэтэл морин
төвөргөөн сонсогдож бvрэн харанхуйн дундаас морьтой хvний бараа тодорлоо. Галсан арван
наснаас хорин таван нас хvртлээ Итгэлтийнд зарагдсан хvн. Анх тvvний Заяын хvрээн дээр
гуйлга гуйж явахад нь олж авчээ. Ингээд Итгэлтийн юу хэлснийг хичээнгvйлэн биелvvлж,
юу өгснийг баярлан хvртэж, хорвоо дээр Итгэлтийн хvчээр амьдарч явна гэж боддог ажээ.
Хоёр жилийн өмнө Итгэлт өөрөө хөөцөлдөж бага сага хөрөнгө зарж байгаад нутгийн нэгэн
ядуу авгайн охин Дулмаатай суулгаад тов хийсэн дөрвөн ханатай гэр барьж өгчээ. Өнгөрсөн
намар Галсангийн идшинд хөл нь хугарч хатсан туранхай сарлаг өгөхөд нь Дулмаа «энэ
дэвхрэг Итгэлт, хоёулыг минь зарж байгаа мөртлөө vзэх өөхгvй хатингар зовлого өгнө гэнээ»
гэсэнд Галсан уурлаж «хар эм чи, буянгий нь гударч байгаад эзний нь муу хэлнэ гэнээ.
Задарсан өлөгчин» гэж хэлээд эр эм хоёр хэрэлдэж, эцэст нь Дулмаагийн нvдийг золтсоор
хөхөртөл цохижээ.
Галсан туранхай бөгөөд нам нуруутай боловч адуунд эртэй ялангуяа эмнэг унахдаа гарамгай.
Олон таван vггvй, хэлсэн бvхнийг нь хичээнгvйлэн хийдэг болохоор Итгэлт өөрийн vнэнч
зарц гэдэг боловч өр шир нэхэх зэрэг чухал ажилдаа итгэж явуулдаггvй байв. Нэгэн удаа
Итгэлт өр нэхэхээр явах гэж байхад нь Должин «энэ хар хvйтэнд өөрөө яваад яах нь вэ?
Галсанг явуулчих» гэхэд «нэг бол хvний зэвvv хvргэчих, эсвэл хvнд маллагдах амьтныг
явуулаад юу бодож суух билээ дээ. Адуугаа хариулж л байвал болох нь тэр» гэжээ.
- За хө адуугаа сайн манав уу? гэж эрт уях ёстой морь барихаар ирсэн Эрдэнийг асуухад
Галсан нарийхан дуугаар хөгжилтэй инээснээ
- Эзэн нь буянтай болохоор, адуу нь тогтвортой байдаг юм гэв.
Эрдэнийг анх ирэхэд нь Галсан тvvнтэй атаархаж дургvй байжээ. Yхэр тэрэг хөллөж
чадахгvй юм. Морь уургалахдаа толгойг муу олох юм гэх зэргээр хэдэн удаа Эрдэнийг
Итгэлтэд муулж ярьсан билээ.
23
- Юунд чавганц шиг бvвтнэж байдаг юм бэ. Би өөрөө мэдэж байна гэж Итгэлт аашилснаас
хойш Эрдэнийн тухай ярихаа больжээ. Тvvгээр ч барахгvй, хоног өнгөрөх тутам Итгэлт
Эрдэнэт итгэж, ойрын бага өр нэхэх ажлаар нэг удаа явуулсныг хараад буянтай юм мэддэг
хvн ингэж байхыг бодоход энэ Эрдэнэ лав сvрхий хvн гэж тvvний хэлснийг Итгэлтийн
хэлснээс бараг л өөрцгvй vнэлж байдаг болжээ.
- За би барилцъя гэж нойргvй хоносноос зовхи нь улайсан нvдээ анивчин Галсангийн хэлэхэд
Эрдэнэ ганзагаасаа хазаар авах зуур
- Чи өлгөөд бай, би хазаарлаж авъя гэж хэлэв.
Морьдоо барилж холбоод хөтлөн гэрийн зvг хатируулан явжээ. Анхны vед Галсан Итгэлтэд
арчаагvй загнуулан мэдэгдэхvйц зусардаж байгааг хараад Эрдэнэ дургvй нь хvрч байлаа.
Гэвч сvvлдээ «би ч бас л энэ хvнтэй яг л адилхан. Итгэлтийг аяыг харж явна шvv дээ» гэж
бодоод Галсанг өрөвддөг болжээ.
Эрдэнийг уяан дээр ирэхэд аль хэдий нь боссон Итгэлт хvлээж байлаа. Эрдэнийн дөнгөж сая
уясан өндөр хээр морины хондлойг нь урт ханцуйгаар арчих зуур
- Хээр морь минь энэ жил намайг баярлуулах байх гэж итгэж байна. Дамшиг чинь нэг л
өнгөтэй байна гэхэд нь Эрдэнэ морьдоо уяж дуусаад Итгэлтийн дэргэд ирж
- Эндхийн тvмний эхvvдийг мэдэх биш дээ. Харин хээр морины уяа зэхий таарч байх шиг
санагдах юм гэлээ
Морьдоо уячихаад Итгэлт, Эрдэнэ хоёр тавлан сууж удахгvй болох их сунгалтын тухай
ярилцаж байтал Нямаа ирлээ.
- Уясан морьд чинь хурдан болтугай, хурсан наадамд тvрvvлэх болтугай
- Тэр ерөөл бат оршиг. Таны санаанд морьдын уян ямар шvv байна даа? гэж Эрдэнийн
асуусанд
- Миний бодоход сойлт нь таарч, далавч нь ургах нь л дутуу байх шиг гэж Нямаа хэлээд
Эрдэнийн хажууд өвдөглөн сууж тамхи татлаа.
- Нямаа гуай ер нь морь сойход ядахдаа хошуу ч нэмэх vгvй юм аа даа гэж Итгэлт хэлэв.
- Бурхан мал маллах авьяас хуваарилахад та нар шиг овтой нь тvрvvлж очоод сайн морь
сойх, уралдах, явдалтай морь унах авьяасыг нь авч орхиод, над шиг нь айраг гvзээлж аяга
шордож байгаад хожимдож, адуу манах, хонь хариулах авьяас арай хийж олж авсан
болохоор оролцдоггvй юм хэмээн Нямаа тамхи татах зуур амьдралдаа болсон юмаа дурсаж
байгаа мэтээр төв бөгөөд тайван ярив.
Нямаа арваад жил Итгэлтийнд зарагдаж байгаа хvн. Эхнэр нь vнээ хонь саадаг. Өөрөө
Дулмаатай тулж хонь хариулдаг. Нямаа томоотой цагаан сэтгэлтэй, хошин цэцэн vгтэй хvн.
Итгэлт тvvнийг гэмгvй, тэнэг хvн гэж бодож явдаг юм.
- Нямаа гуай өнөөдөр яасан орой босов оо?
- Өглөө өрх татахад чинь аньсан нvдээ нээгээд хонины хишиг биш гэж бодохтойгоо зэрэг л
дахиад тас аньж орхисон гэв.
Тэр гурав гэрт орж айраг уув. Хултай айраг ууж байгаа Эрдэнийн өвөр дээр Солонго очиж
суугаад модон тоглоом хийж өгөхийг гуйв. Итгэлтийн хоёр хvvхэд Эрдэнэд дасаж, тvvнийг
өндөр ах гэж нэрлэжээ.
- Чи хvнийг аяга айраг тавтай уулгахгvй юу болоод байна даа. Бас гарч тэр эхдээ тугал татаж
өг гэж Итгэлтийн ширvvн хэлэхэд Солонго урамгvй босох гэхэд нь Эрдэнэ инээмсэглэн:
- Яахав дээ, сууж л байг гэсэн боловч эцгийнхээ ширvvн харцнаас эмээсэн Солонго гадагш
гvйн гарлаа.
Тэр өдөр Долгортой зэрэгцэн vнээ сааж байсан Должин «та нар хэдий болтол энэ өмгөр
24
майханд байх юм. Манай суурин дээр дөрвөн ханатай овоо гэр буй. Тvvнийг авч барь» гэхэд
нь олон давхар зовлонд нэрвэгдсэн Долгорын сэтгэл хөдлөн баярлаж, нvднээс нь нулимс
дуслахад тvvнээ нуун vнээнийхээ гуянд нvvрээ нууж, нам бөгөөд догдлон чичирсэн дуугаар
- За гээд дуугvй болов
Амьдралдаа ингэж баярлаж байгаагvй Долгорт бодогдов. Уранхай майхантай хvний газар
яаж амьдарна даа гэж vргэлж сэтгэл нь шаналж байсан хvн дөрвөн ханатай овоо гэртэй
болоход яахин баярлахгvй байх билээ.
Айраг ууж байх зуур суурин дээр дөрвөн ханатай гэр бий. Эрдэнэ минь тvvнийг авч барь.
Сvvлд хөлжиж байгаад vнэ өртгийг нь өгнө биз гэж Итгэлт бас хэлжээ. Удалгvй Итгэлтийн
хот дөрвөн гэр болсноор барахгvй хотоороо гэр мялаахад
Урт цагаан туургатай
Уран тагнай хаяавчтай
Далан цагаан дээвэртэй
Дархан ширмэл vvдтэй
Энэ сайхан өргөөнд
Yvрдийн жаргал бадарч
Сайн бvхэн орогнож
Саар бvхэн зайлж
Yvрд мөнх жаргахын
Өлзийтэй ерөөл дэвшvvлье
гэж Нямаа ерөөв.
Уранхай майхантай байхад нь тов хийсэн гэрээ өгсөн Итгэлтэд баярласан эр эм хоёр яавал
тvvнд сайн хvн болох бол гэж хичээдэг болов.
Эрдэнэ морь уяж, завандаа мал тоолж данс гаргаж байв. Долгор их гэрийн /Итгэлтийн зарц
нар, Итгэлтийн гэрийг их гэр гэж нэрлэдэг бөгөөд таслан авч гаднаа маллаж байдаг малыг нь
их гэрийн мал, бусад айл дээр байдаг малыг нь суурь гэж нэрлэдэг/ аар саар ажлыг борви
бохис хийхгvй хийж шөнө орой л гэртээ орж ирдэг байв.
Морь унах өдөр болж Итгэлт Эрдэнэ хоёр Бат, Хонгор, Сvрэн гурвыг дагуулан /энэ гурав
морь унаж байв/ явах гэхэд нь Солонго дагаж улайв. Эцэг нь уурлан загнахад Эрдэнэ авч
явахыг гуйжээ.
За яахав өндөр ах чинь гуйж байгаа болохоор авч явъя. Усан нvдлээд дамшиг минь бушуу ач
гэж Итгэлт хэлжээ. Сунгалтад олон хvн цугларчээ. Эрдэнийг морины сvvл шууж байхад
дэргэд нь зогсож байсан Итгэлт дээр Бадарч ирэв. Морь хурдан гэж мэндлээд, хээр морины
нь мундааг барьж vзсэнээ танай хээрийн уяа зэхий таараад шижир шиг л гялалзаж байна
гэлээ.
Манай Эрдэнэ л гардаж уясан хvн дээ гэж Итгэлт баяртай инээмсэглэн хэлэв.
Бадарч, Эрдэнэ рvv ихэмсгээр ажиглан харснаа тоомжиргvй инээмсэглэх мэт болоод бvдvvн
дуугаар бид хоёр танил байхаа гэлээ. Тийм байхаа. Та тэгээд нөгөө оргодлоо барьсан уу? гэж
Эрдэнэ ерийн нэг асуух ёстой зvйлийг асууж байгаа юм шиг ажиггvй асуув.
Нэг л удаа тэнгэр өршөөж муу гуйлгачин миний гараас мултарсан. Гэвч уулзах байлгvй дээ.
Халх өргөн боловч Бадарчийн гарт урт даа гээд маг маг инээв.
Сунгалтанд Итгэлтийн хоёр морь тvрvvлж хэдэн морь нь айргийн тавд орж хагартал баярлан
ямаа авчруулан боодог хийлээ. Бас бөхийн барилдаан эхлэхэд Эрдэнэ барилдав.
Өндөр ахаа чанга хаяарай гэж Хонгор чихэнд нь шивэгнэн захив.
Эрдэнэ Бадарчийг сvрхий барилддагийг харж мэдсэн болохоор хянамгай ноцолдох гэж өрөөд
25
өө харан ажиглаж байв. Энэ цагаачин чинь овоо шөрмөстэй хvv бололтой. Гэвч Бадарчид юу
болох вэ дээ. Аятайхан тонгорч байдаг шvv гэж наадам эхлэхийн өмнө ирээд байсан Цамба,
Жамбал хоёрын ярилцах нь Эрдэнэд сонсогдов. Энэ ярианд Эрдэнийн зэвvv хvрч ухасхийн
барьж автал чухам vvнийг хvлээж байсан Бадарч сээрэн дунгуй хийж дээр өргөөд хvчтэй
шидэв. Эрдэнийн цээжнээс цус амтагдан нvд нь харанхуйлсан боловч шvд зуун босож
хvчлэн инээмсэглэв. Бадарчийн дунгуйнд орсон хойно яаж тэсэх вэ?
Дархан мэх нь дээ гэж хvмvvс хоорондоо ярилцаж байлаа. Өндөр ах халтирч орхилоо.
Тvvнээс дийлэх л байсан гэж Солонго нарийхан дуугаар гомдолтой хашгирав. На жаргахын
vед сунгалт тарж, Итгэлтийнхэн гэрийн зvг явцгаав. Гэтэл Итгэлт «йлаар орох чухал
ажилтай»гээд салж Эрдэнэ дөрвөн хvvхдийн хамт морьдоо хөтлөн явжээ.
Итгэлт явсаар Тамирын голын бургасанд оров. Чийгтэй сэрvvхэн салхи vлээн өдөр улиасны
навч vл мэдэг шажигнан байв. Тамир нэгэн аяар шаагин урсаж, тvvний мандал дээр дугариг
саран холбилзон гялтганаж тольдон байв. Итгэлт орой бvхэн том ган тавьсан тэргээр
хотынхон нь ирж ус авдаг гармын ойролцоо очоод морио бургаснаа уяж, тамхи татлаа.
Удалгvй модон голтой тэрэгний хяхтнах дуу гарч, Дулмаа сэлмэн эвэртэй бvдvvн хайнаг
хөллөсөн тэргээ хөтлөн ирэхэд Итгэлт бургаснаас гарлаа. Чамайг усаа аваад явчихсан юм
болов уу гэж бодлоо шvv гээд шууд очиж хайнагийн нь дөрийг гараас нь авч хажуугийн том
улиаснаас уяв. Бургасанд уясан Итгэлтийн морины тургих дуу орчны нам гvмийг цочоон
сэргээж байлаа. Дулмаа хөдлөлгvй зогсох байхад нь Итгэлт цээжээ хөдөлгөн инээмсэглэж
гараас нь хөтлөн бургас руу орлоо. Гурван жилийн өмнө арван зургаатай охин Дулмааг хонь
хариулж явахад Итгэлт очоод шууд барьж авч билээ. Буян хөрөнгө, арга ухаан нь хэдэн
хошуунд алдаршсан энэ хvнийг бариад авахад Дулмаа эсэргvvцэж чадаагvй билээ. Тvvнээс
хойш Дулмааг хонь хариулж явахад нь Итгэлт vргэлж очдог болсон бөгөөд Дулмаа гэнэн
цагаан сэтгэлээр Итгэлт өөртэй нь сууна гэж хvртэл боддог байжээ. Гэтэл Итгэлтийн хvvхэд
Дулмаагийн хэвлийд бий болжээ.
Итгэлтийг ирээд явахад нь хvvхэдтэй болсноо ичих баярлах хослуулан байж хэлэв.
Итгэлтийн нvд алсад яваа чоно харсан морины нvд шиг сэрвэс хийснээ vнэн vv гэж огцом
асуув Тийм гэж царай нь vл мэдэг улайсан Дулмаа газар шагайж нам дуугаар хариулав.
Итгэлтийн царай барзайн бодол болон зогссоноо уг дуугvй мордон явжээ. Маргааш орой нь
хонь хариулаад ирэхэд нь ижий нь уйлан хайлан байж vнсээд «Өнөөдөр Нямаа ирж миний
охиныг Галсанд гуйж байна. Ижий нь өгнө гэсэн. Нэгэнт л эм хvн болж төрсөн хойно хадамд
гарах нь ёс» гэлээ. Дулмаа дур хайргvй хvнд битгий өгөөч гэж элдвээр гуйвч тус болсонгvй.
Арга нь барагдаж vхмээр бодогдсон боловч чухам vхье гэх дээр арга ч олдохгvй, зориг ч
хvрэхгvй дэмий л усан нvдлэн явдаг болжээ. Итгэлттэй уулзаж уул явдлаа хэлэхэд нь
Одоогоор надад ёсолж авсан эхнэр байгаа болохоор чи юу ч гэсэн Галсантай суу. Эм хvн
гэртээ хvvхэд гаргах шиг шившигтэй юм байхгvй гэж зөвлөжээ.
Энэ vгийг сонсоод Итгэлтэд хязгааргvй гомдон тvvнийг элдвээр хараан зvхжээ. Гэвч болзоод
өдөр болж бэр мордуулах хvмvvс ирээд Дулмааг төрсөн гэрээс нь салган авч явлаа. Төдий л
их ёс болсонгvй. Харин найрыг ор нэр болгон ёслоод Галсангийн эхнэр болжээ. Гэтэл
Дулмааг Итгэлт орхисонгvй. Yнэн хэрэг дээрээ Дулмаа Итгэлтийн хоёрдугаар эхнэр болж,
адуу манах, ажилд явах зэргээр гэртээ ховорхон байдаг Галсан Дулмаагийн хоёрдугаар нөхөр
болжээ. Энэ vед Дулмаа өөрийн жаргалд нь саад бологч бул хар чулуу бол Должин гэж
бодоод тvvнийг жишин зааж, яавал тvvнд хор хvргэх вэ? гэж явдаг боллоо. Энэ учраас
Итгэлт хоёр цэнгийн алтан бөгж, цэнгийн гархин ээмэг бэлэглэж өгөхөд нь хамгийн тvрvvнд
Должинд vзvvлэн гайхуулж Итгэлттэй хэрэлдvvлээд «Төрхөмд чинь хvргэж өгнө» гэсэн
26
Итгэлтийн ширvvн vгэнд ачаа нь хvндэдсэн тэмээ шиг шургачин бууж өгч байгаа Должинг
шоолон, хорслын баяр бахдалаар сэтгэл нь дvvрч байлаа.
Должинд Дулмаа шиг жигшил заналтай дайсан анхандаа байдаггvй байжээ. Гэвч сvvлдээ
дасаж «юу ч л гэсэн би эхнэр нь Дулмаа бол талхиж талхиж хаядаг хонины морь» гэж
сэтгэлээ хуурч явдаг болов. Дулмаагаас хvvхэд гараад арваад хонолгvй осолдов. Эх болсон
Дулмаагаас өөр гашуудсан хvн vгvй бөгөөд Должин хязгааргvй баярлаж. Итгэлт ертөнцийн
жирийн нэг явдал болж байгаа юм шиг өнгөрvvлэв. Дулмаа vvнээс эхлэн цаг өнгөрөх тутам
хонины морь жол яваагаа ойлгосон бөгөөд чадалтай нь чадалгvйгээ жаргалдаа хэрэглэж
байдаг энэрэлгvй хорвоогийн ёсыг танимагц залуу нас vзэсгэлэнт царайгаараа сэтгэлээ
тохирсон бvхнийг татаж хvслээ хангах замд оржээ. Дулмаагийн завхайрлыг мэдвэл Итгэлт
учир тоймгvй хардаж, заримдаа зодно. Би чиний ёсолж авсан эм чинь биш гэж Дулмаа
хэрэлддэг. Итгэлт хардаж уурлаж байхад нь Дулмаа нэг талаар тvvнийг чадаж байна гэж
баярладаг боловч бас айж энэ хvний гараас нь сайнаар гарч чадахгvй гэж боддог байлаа.
Муу янхан чамайг дал гарсан ламын тогооны хvн болгож орхино шvv гэж Итгэлт
заналхийлэн загнахад дэмий vг биш гэж сэтгэлдээ vргэлж айн явна.
Галсан бол Итгэлт Дулмаагийн явдлыг сайн мэдэвч нvд балай, чих дvлий мэт явдаг байжээ.
Итгэлт босож ийш тийш харснаа Дулмааг гараас нь татаж босгов.
За тvргэн яв. Нөхөр чинь хvлээж байгаа шvv. Наадах vсээ зас гэж захирангуй шивэгнэв.
Цадсанаараа өөрөө л харь. Надад яарах нөхөр байхгvй.
Муу ч гэсэн төрийн ёсоор хар vсийг чинь хагалж авсан эр чинь шvv гэж Итгэлт хоолойдоо
худал инээгээд бургасанд уясан морь руугаа цатгалан тэмээ шиг аажим бөгөөд намбатай
алхлав.
Саяхан мэлтэлзэж байсан мөнгөн сар ертөнцийн явдлыг харахгvй гэсэн юм шиг том хар
vvлний цаагуур нуугдаад бvх юм бvрэг харанхуйд хучигдан, зөвхөн Тамирын голын мандал
хvйтэн өнгөөр гялалзаж байлаа.
VIII
Өглөөний нар дээр мандаж, зуны цагийн гоёлоо өмссөн ертөнцийг соёрхон, тvмэн зvйлийн
өнгө энд тэндгvй гялалзан байгаа цагт гуулингийн талын зvvн хойноос хор морьтой Төмөр
«Эрдэнэ засгийн унага» гэдэг нутгийн дуугаа баргил хоолойгоор хvч мэдэн аялсаар
хатируулан орж ирээд морины амыг татаж зогсов. Төмөр, баяр жаргал бадарсан хурц нvдээр
эргэн тойрныг ажиглан харахад тэртээ өмнө суунагласан хөх манангийн дунд Тарлан
хайрхан жирэлзэн харагдав. Төмөрийн нvднээс нулимсны доголон дусал гарч хамрын нь
хажууд ширхэг сувд шигтгэсэн юм шиг тогтов. Нутаг минь. Тайшир хан минь гэж тасалдсан
нам дуугаар сэтгэлдээ хэлээд мориноосоо бууж, нялх ургасан таанаас таслан авч амтархан
идэхэд хоёр завьжаар нь ногоон шvлс цахарч байв.
Төмөрөөс vргэсэн сvрэн зээр дээр дээр vсрэн давхиж зугтсанаа гэнэт эргэж алсаас ирсэн энэ
хvнийг таних гэсэн юм шиг баахан харж зогссоноо налайн идээшилжээ. Төмөр нvдээ тас
анин аажим бөгөөд жил гаруй ширлvvлж эвхэгдсэн биеэ нэгмөсөн тэнийлгэх гэсэн юм шиг
суниагаад тvрvvлгээ харан хэвтэж суунагласан манангийн дунд нvvгэлтэж байгаа Тайширын
нурууг ширтэв. Төмөрийн сэтгэлд ахтайгаа уулзахаас өөр бодол байсангvй.
Эрдэнийх зуны цагт Сvхийн голоор нутаглаж байдаг болохоор шууд очихоор шийдэв.
-- Сайн байна уу? гэж хvvхдийн нарийхан хоолой дуугарахад Төмөр цочиж харвал хэд хэдэн
нөхөөстэй хуучин хөх шандан өмд цамцтай хөл нvцгэн арав орчим насны борхvv богинохон
шилбvvр барин зогсож байлаа. Төмөр тэр хvvг инээмсэглэн ажиглаж байснаа
--Сайн, дvvгийн лагшин тунгалаг уу? гэж асуув.
27
-- Миний бие тунгалаг гэж хvv цовоо дуугаар хариулав Дvvгийн алдар хэн гэдэг билээ
Төмөр гэдэг
-- Төмөр өө?
-- Тийм манай ээж намайг гаргах гээд аав маань эх барих хvнд явах унаагvй сандарч байхад
Цахиур Төмөр гэгч мундаг ах адуу хөөж ирээд дөрвөн сайн морь зvгээр өгч их тус болсон.
Тэгээд л надад Төмөр нэг өгсөн юм шvv дээ. Би том болоод Цахиур Төмөр болно. Ах аа та
Цахиур Төмөр гуайн тухай сонссон уу? Сонсож байсан гээд Төмөр инээмсэглэв.
-- Бас нэг ахыг нь танина. Эртvvд Богдод мөргөх гээд морин тэрэгтэй явсан -- Юу? Эрдэнэ
vv?
-- Тийм, манайд хоноод явсан. Хvv нь их айхавтар тонгордог. Гэхдээ би илvv олон хаясан юм
дээ Аавын чинь нэрийг хэн гэдэг вэ?
-- Намбар гэдэг. Та таних уу? Yгvй юм байна. Танайх хаана вэ? Энэ толгойн өмнө.
Юу ч гэсэн газар дээрх ганц ахтайгаа уулзах нь зөв. Хvрээ орсон бол хойноос нь явдаг хэрэг
гэж сэтгэл шулуудсан боловч юуны өмнө амарч, тэнхрэх нь чухал. Ингэхлээр нутгийн айлаар
хэсэг тараг, цайгаа эргvvлэн хэд хоноод хvрээ рvv явахаар шийдэв. Тийнхvv арав гаруй хоног
амраад хос хөтөлгөө морьтой хvрээний зvг хөдлөв. Сайн ван, Луу Гvний нутгийг дайрч
болохгvй болохоор хамгийн хангайн өмнө талаар явж билээ. Ширvvхэн довтолж ламын
гэгээний нутгийг өнгөрөв. Морьд нь баахан сульдаж, газар хороох нь улам бага болж явтал
гадна нь өдий төдий хvн бужигнасан хоёр эрээн майхан харагдав. Майхныг тойрон чөдөртэй,
тушаатай морь тэмээ энд тэндгvй идэж байв.
Очихоор шийдээд олон морь уяатай зэл уяан дээр бууж майхныг чиглэн явтал тэртээ идэж
байгаа ижилхэн хоёр хар морь нvдэнд нь тусав. Ямар сайхан морь вэ гэж бодоод бага эрээн
майханд оров. Өдий төдий хvн хоол идэж, айраг ууж байжээ. Төмөр бvгдийн амрыг эрж,
баганын орчим суув. Нутаг ус нэр алдраа асуулцсаны дараа Төмөрт хоол, айраг өгөв. Идэж
уух юм нуур далай шиг бялхсан энэ майханд сууж байхдаа даян дээрхийн нэртэй бөө Санжаа
зайран гэдэг явж байгааг мэдлээ. Манай зайран багшийн ид шид хязгааргvй болохоор
амьтанд тусалж явна. Нутгаас бид хоёр, гурван морьтой гарсан юмсан. Одоо юмаа ч авч явж
чадахгvй болох нь. Зайран нь чадалтай болохоор барьц нь их байх гэж нэлээд согтуу нэг хар
хvн хэлэв. Хvмvvс энэ зайраны ид шидийг шагшин байж ярих зуур Төмөр гэдэс гаран цадаж
аваад хормойгоороо тосоо арчих зуур майхны амаар харвал зэрэгцэн идэж байгаа хоёр хилэн
хар морь наранд гялтганан улам ч сайхан харагдав. Оройн нар тvмэн алтан утсаараа цэлмэг
тэнгэрийн өрнө хаяаг нэвтлэн шагайсаар жаргаж эхлэв. Тэр шөнө Төмөр хоёр хар морийг
хулгайлж аваад модонд уяж, vд өнгөрөхийн vед майханд эргэж ирвэл бөөн vймээн болж
байв. Орой од тvгэхийн vед хоёр хар морио авсан хулгайчийн зvрхийг суга татан иднэ, авсан
муу хулгайн морьд авчирч өгвөл зайран багш ивгээж нохойн амийг өршөөн нигvvлсэнэ.
Өнөө орой зайран багш хулгайчийн зvрх сугалахад ирцгээгээрэй гэж нэг хvн өндөр дуугар
зарлаж байв.
Ид чадал нь багтаж ядсан сvрхий бөө нарын тухай сvртэй яриа олныг сонссон Төмөрт энэ vг
баяртай сэтгэл төрvvлсэнгvй. Энэ чинь зvрхий минь vнэхээр идчих юм биш байгаа даа. Бөө
нар сvрхий арга чаргатай гэж ярьдаг гэж бодогдоно. Гэтэл «Засагт ханы цахиур Төмөр
бөөгөөс айгаад явсан хоёр морио авчирч өгсөн гэнэ билээ» гэж шуугин ярих шившигтэй
яриа сэтгэлд нь орж ирлээ.
Том эрээн майхнаас Санжаа зайран гарч ирлээ. Шувтан мөртэй туранхай нам биетэй, тогтож
явсан хурц нvдтэй, vзvvрт нь цагаан сур сvлжсэн алаг цоо бууралтаж яваа гэзэгтэй, дөч
орчим насны хар хvн ажээ. Хөх дээл дээр хvрэн бvс ороогоод мөнгөн хэт билтэй хутга
28
зvvжээ.
Энэ хvн хорин насандаа бөө болж, ан хийгээд буцаж явахад нь модны цоорхойд идэж байсан
хоёр vхрийг хараад эрсэн эзэн нь мэргэлvvлснийг олж өгснөөр алдаршжээ. Гэхдээ тэр хоёр
vхрийг урьтаж vзээд дараа нь олж өгснөө аль хэдий нь мартсанаар барахгvй харин ид
шидээр олж өгсөн юм шиг бодож явдаг ажээ. Одоо бол хvнийг буудах, сэлэмдэх зэрэг тvмэн
зvйлийн ид шид vзvvлдэг болжээ. Ингээд хаа заль хэрэглэж, хаа ид шид хэрэглэж байгаагаа
өөрөө ойлгохоо больсон хvн юм. Хvмvvс тvvний хойноос хуйлран дээлийн хормой, гутлын
өлмий зэрэг хvрсэн газар бvхнээс адис авч байв. Хvрэн жинстэй нэг хvн зайрантай уулзаж
юм хэлэв.
- Бор зvрхий нь булгилуулж байгаад хvртэж орхино гэж зайран чанга дуугаар хэлээд их л
бардам инээв.
«Чадалтай юм бол чи миний зvрхийг эсвэл би чиний морийг» гэж Төмөр сэтгэлдээ шивэгнэв.
Тэгээд орой болж ертөнцийг хар бvрээс таглан харанхуйлах vед зайран их майхандаа тvмэн
уулын савдаг дуудан хулгайчийг сvртэй хараалаар зvхэн занаж дөвчирхөж гарлаа. Холбоогоо
шажигнуулсан тал хэнгэрэг нь эхлээд жигд дуугарч байснаа сvvлдээ vргэлжилсэн хоёр
цохилтоор дvжигнэж эхлэв. Бөө хэнгэргээ хаяж босоод майхны орой руу vсрэв. Тэгээд буцаж
суудалдаа суухдаа ямар нэгэн юм гартаа барин шал шал хийтэл идлээ. Том гэгчийн тосон
дэнгийн гэрэлд харвал зайрны завьжаар цус цувж, цус болсон хоёр гар нь чичирч байлаа.
- Хулгайч цаашаа харлаа, бурхан минь
- Уушги зvрх хоёрыг нь зооглож орхилоо шvv
- Ийм чадалтай хvн байх гэж
- Муу хулгайчийн хохь нь доо
- Хэлээд яахав. Yхэл нь ирж дээ гэх зэрэг хvмvvсийн шивнэлдэн ярих дуу сонсогдов.
Төмөрийн цээж нь хөнгөн болчихсон ч юм шиг, хатган өвдөж байгаа ч юм шиг санагдав.
Төмөр амьсгаа давчдан дотор нь эвгvй болоход майхнаас гарвал дорнод уулын оройгоос том
гэгчийн сар салж ядан мандаж байв. Шөнийн жихvvн хvйтэн салхи хацар руу нь vлээж бие
нь жирс жирс гэлээ.
- Yхсэн хvнд сvvдэр байдаггvй юм гэнэ билээ гэж бодоод сvvдрээ харвал хэвээрээ байв.
Шууд уяан дээр очив. Чөтгөр болсон юм боль морь vргэх байх гэж бодоод мориндоо
хянамгай ойртвол морь нь огт хөдөлсөнгvй. Мордоод явахдаа дахин дахин сvvдрээ харж
байв. Хvйтэн хөлс нь чийхран, дахин дахин хэнхдэгээ барилан явсаар майхнаас нилээд
холдоод «vхсэн хvнд мөр байдаггvй юм гэдэг» гэж бодоод бууж шавар дээр гишгэвэл бас л
байлаа. Гутлаа тайлж байгаад хvртэл vзсэн боловч мөртэй байлаа.
Магнайнхаа хөлсийг ханцуйгаар арчин, мордоод цааш явсаар хоёр морио уясан газар ирвэл
бат бэх уяатай хэвээрээ хамраа тачигнуулан зогсож байв. Ам нь цангаж хоолой нь хатсаныг
сая мэдэж ойролцоо байгаа жижигхэн горхиос тvрvv урагш харан хэвтэж байгаад баахан
залгилав. Тэгээд нэг хар морийг нь эмээллэж унаад гурван морио холбон хөтлөөд дорно
зvгийг барин хатируулж явахдаа байн байн тачигнатал инээн нойронд дарагдсан харанхуй
ертөнцийг сэрээж байв. Шөнийн турш цас будран оров. Өглөө нь нилээд хөвчирхөг ууланд
ирээд бууж морио чөдөрлөн хэрж тавиад хуурай хvнс устай холин идэж, тvр дуг хийхээр
хэвтлээ. Нойрон дотор нь дөрөө хангинах нь сонсогдоход нь босож харвал модны завсраар
хээр морьтой хvн ирж явлаа. Тэр хvн шууд ирээд мориноосоо бууж ихэмсэг бvдvvн дуугаар
мэндлээд модноос морио уяв.
Зах нь задгай хvрэн торгон дээлтэй, ногоон дурдан бvстэй тогтож ядсан хурц нvдтэй хорь
гаруй насны энэ хархvv бол нөгөө Заяын хvрээн дээр Жамбал, Цамба хоёрыг балласан
29
Тvгжил байлаа.
Тvгжил олз хайж яваад энэ хөвчид шинэ орсон цасан дээр дөрвөн морины мөртэй
тохиолдож, юу ч гэсэн энгийн хvний мөр биш гэж мэдээд мушгин иржээ. Хулгайч хvний
сэрэмж их боловч сэтгэл гэнэн байдгийг сайн мэддэг Тvгжил энэ хулгайчийн морьдыг
сvрдvvлж байгаад салгаж орхиё гэж боджээ. Хэрээтэй идэж байгаа хоёр хар морийг хараад
шунал нь оргилж уг бодлыг нь улам ч лавшруулав.
- За хө хоёр хар морио өгөхгvй бол чамайг барьж явна даа. Би арван тавны цагдаа байна гэж
нvдээ солбилзуулан сvртэй хэлээд босож дайрвал ёврохоор ташуураа бэлтгэв.
Төмөр хөдлөлгvй хэвтэж байснаа хvйтэн инээмсэглэж:
- Хэн нь хэнийгээ барих юм бэ? гэж асуув
Yvнтэй олон яриад хэрэггvй. Өдөж байгаад олон эрийг унагасан нэртэй ёвролтоороо унагааж
орхиё гэж бодоод Тvгжид ухасхийн дайрав. Юу болсныг Тvгжил мэдсэнгvй. Нэг л мэдэхэд
нарийхан сураар дангинатал хоньчлон хvлэгдээд хэвтэж байв.
- Одоо ах нь чамд миний хоёр морийг авах арга зааж өгнө дөө гээд Төмөр цааш явж хуурай
гишvv цуглуулав. Хvчтэй хvн уурандаа нарийхан сураар янгинатал хvлсэн дөрвөн мөч
бадайран, сур маханд нь улам бvр шигдэж байхад хор шар буцалсан Тvгжил хөмхийгөө зуун
vг дуугvй хэвтэж байлаа. Тvгжилд хальт ёвруулж зайлж амжсан сvвээ нь амьсгалахад
янгинан өвдөхөд «муу ч эр биш байна» гэж Төмөр бодов. Тvгжилийг хvлээсээр нь тохойлдон
өргөж том хар модны бvдvvн мөчрөөс дvvжлээд дор нь овоолсон гишvvний дэргэд сууж хэт
цохиж эхлэв.
- Чи яах гэж байна?
- Чамайг дулаацуулах гэж байна
- Алдар нэрийг чинь сонсьё
- Засагт ханы цахиур Төмөр гэж сонссон уу?
- Сонссон
- Тэгвэл тэр чинь би байна гээд хэтээ чанга цохисонд уул нь авалцав.
Ноцсон уулаа өмх модон дээр тавиад, нударгаараа хэд дэвсэнд утаа багшран суунаглаж
байснаа гал ноцлоо. Энэ олонтой дуулсан эрийг сонсоод Тvгжил эсэргvvцэж чадалгvй,
арчаагvй хvлэгдсэндээ оволзож байсан хорсол нь салхинд замхрах утаа адил vлээгдэн алга
болоод амьд байгаадаа баярлав.
- Таныг мэдсэнгvй. Энэ хvлээсээ тайлаад өгөөч гэж гэмшилтэй бөгөөд аргадаж буруугаа
хvлээсэн дорой дуугаар гуйв. Тvгжилийн нvvрнээс хөлс дуслан, уруулаа хэлээрээ долоов.
- Миний морийг авах арга олов уу? гэж Төмөр бvдvvн дуугаар ой доргиулан инээв. Тэгээд
захаасаа тачигнаж асаж байгаа галыг дэвслэн унтраав.
- Та намайг өршөө
Тvгжилийг мөрчөөс авч, газар тавиад хvлээсийг нь тайлав.
- Би ч бас л тан шиг олз хайсан хvн. Та болгоовол би таны номхон морины ногт, догшин
морины чөдөр чинь больё гэж Тvгжил шанаагаа газар нааж байгаад хэлэв.
Төмөр олзны төлөө хэзээ ч яваагvй. Баяд ноёдын адууг сvрэг, сvргээр нь таслан хөөхдөө
тэдний хэмжээгvй эрх ямбыг доромжилж, эр чадлаа гайхуулж явна. Тэдэнтэй өрсөлдөж
байна гэж боддог байсан. Энэ ч учраас хөөсөн адуунаасаа ядуу зvдvv хvмvvст vнэ өртөггvй
өгдөг юм. Гэтэл «би ч бас л тан шиг олз хайсан хvн» гэж хэлж байх юм. «Би олз хайгаагvй»
гэж Төмөр бас л хэлж чадахгvй байв. Хулгайч биш гэж бvр ч чадахгvй байв.
Аа тийм vv?.. надад морины ногт чөдөр хэрэггvй гэж хэсэг дуугvй байсны дараа намуухан
хэлээд эргэж шууд морьдоо барилан мордоод явахад нь Тvгжил мордож хойноос нь эцэгтээ
30
загнуулсан хvvхэд шиг дагаж явлаа. Хэсэг явсны дараа Төмөр дуулж хоёул зэрэгцэн дорно vг
хатируулав. Төмөр нам бөгөөд дургисан бvдvvн хоолойгоор:
Эрдэнэ засгийн унага юу даа
Эрвэлзэж хийсэн жороо доо хө
Элсэн манхан нутагтай даа хө
Эмгэн буурал ээжтэй дээ хө
Тов засгийн унага юу даа
Тонолзож хийсэн жороо доо хө
Тонж хоёр сэтгэлийг хө
Сална гэж л санасангvй дээ
Гэж шуранхайлан дуулж явахад задгай энгэрээр vлээсэн салхи дээлийг нь хөөргөж нисэх гэж
дэгдэж байгаа бvргэд шиг харагдаж байлаа. Харин Тvгжил «Төмөрийг бариад Луу гvний
тамганд аваачиж өгвөл илvv юм олох болов уу? Аль дагаж яваад баригдаж мэдэгдэхгvй алс
газраас сvрэг сvргээр адуу хөөвөл илvv олз олох болов уу? » гэсэн ац бодолд дарагдан
алиныг ч сонгон авч чадахгvй явжээ.
IX
Зуны өглөө Итгэлтийн хойноос хоосон морин тэрэг хөтөлсөн хоёр морьтой хvн Луу Гvний
хошуу хvрээ рvv гарлаа. Энэ бол Итгэлт, Эрдэнэ хоёр байлаа. Тэр хоёрыг зэрэгцэн явж
байтал Итгэлтээс хэдэн жилийн өмнө хөлсөнд авсан хөгшин цагаагч гvvгээ унасан Нямаа
гvйцэж ирлээ.
- Цай гvзээлж байгаад та хоёроос хоцорч орхилоо. Одоо хамт шогшоод байдаг хэрэг ээ
- Та хаачих нь вэ? гэж Эрдэнэ асуув
- Асуух юм байх вэ дээ. Нямаа гуай хошуу сахиулсанд мөргөх гэж яваа биз гээд Итгэлт
ёжтой инээмсэглэв.
- Чухамдаа залбирч байвал буян, өлзий засаж байвал эд өлзий гэж аз хийморьт сайн байдаг
юм гээд Нямаа ажиггvй тамхиа асааж татлаа. «Хошуу сахиусанд олон мөргөснөөр аз
хийморь дэлгэрдэг бол энэ хvн өдийд хагартлаа баяжих болсон доо» гэж Итгэлт бодов.
- Нямаа гуай аз хийморь ч арван зvгтээ л дэлгэрч байдаг юм даа гэж Итгэлт хэлээд Эрдэнэ
рvv нvдээ ирмэлээ
- Ер нь овоо шvv. Ээ жил морь ч бvдэрсэнгvй. Хамрын ханиад ч хvрсэнгvй гэж Нямаа
баяртай хэлэв.
Хонины хишиггvй зарим өдрөө Нямаа хvрээ орж хошуу сахиусанд мөргөдөг заншилтай.
Харин баахан халмаг буцаж ирээд чихэр хийж шар тосонд зуурсан балингийн амттай гурил
авчирч «Дамшиг минь идэх гээд эрхийгээ, долоох гээд долоовроо идчих вэ дээ» гээд
хотынхондоо өгдөг заншилтай билээ.
Хэрэв Нямаа сахиусанд мөргөх гэж хvрээ рvv яваа бол нөгөө хоёр нь Итгэлтийн хашаанаас
наадмаар хэрэглэх майхан ширээ, айраг сөгнөх ваар, хул авчрахаар яваа ажээ.
-- Бадарчийн тооноор утаа багшраад байх чинь тогоогоо нэрж байгаа бололтой. Аяга халуун
архи уугаад мордох уу гэж Итгэлтийн хэлэхэд тэд замын урд талд харагдаж байгаа хоёр гэр
рvv жолоогоо залав. Бадарчийнх Итгэлтийг хvндэтгэн шинэ олбог дэвсэн зочлон суулгав.
Итгэлтэд архины охь сөгнөв.
«За vvнийг чинь тогтоогоод байдаг хэрэг vv» гээд Итгэлт хоёр зарц руугаа харж инээмсэглэв.
«Танд хадгалсан юм. Та л тогтоож орхи. Аль тэр хоёрт архи хийж өг» гэж Бадарч хэлэв.
31
Итгэлт том мөнгөн аяга дvvрэн архийг мэлтэлзvvлэн хэд балгаад «чанга гарсан дамшиг
байна» гэж мишээн хэлэв.
«Манай архи гоц гарч байгаа шvv» гэж Бадарч бардам хариулав. Өөдөлж байгаагийн шинж
гэж шар модон аягтай архи шимэн ууж байсан нэг лам мэдэмхий хэлэв. Нямаа өгсөн архийг
авч, ядам хурууныхаа өндгийг өнгөц хvргэж дээш няслан өргөөд «Усаар хөллөж, угсарч
нэрээд, уран цоргоор урсгаж авсан, архи нэртэй, ариун чанартай, сархад нэртэй сайн
чанартай рашаан юугаа, алтан мөнгөн хундаганд амсар дvvргэж суухын ашдын сайхан
ерөөлийг дэвшvvлье» гээд том гэгч нь балгаж ууснаа, хэсэг тамшаагаад «нохой долоож vх.
Тарган цийдэм шиг л юм байна» гээд хоосон аягаа дахиж хийлгvvлэхээр өгөв.
Буянтай айлын цагаа хатгахаар архи хvртэл цийдэм болдог юм байна шvv гээд Бадарч
бvдvvн хоолойгоор пар пар инээж Итгэлт өөд харах харцанд «мөн догь хариу өгөв өө» гэсэн
бардам бодол, Итгэлтийг догиосон зусарч сэтгэл холилдон байлаа. Итгэлт ихэмсгээр инээв.
Гэвч энэ инээдэм нь Нямааг зэмлэсэн Бадарчийг дэмжиж талархсан тэмдгийн аль нь ч
байсангvй.
Эрдэнэ исгэлэн ус өгсөн Бадарчид зэвvv нь хvрч Нямаагийн vнэн vгийг талархаж байсан
боловч дуугарсангvй харин билээр бинчин тавгаа тавьдаг хар хорвоогийн ёсны тухай бодлоо.
Нэгэнт л дээд доод баян хоосон гэж байх нь хорвоогийн ёс болохоор vvнээс өөр яах вэ дээ
гэж бодогдов. Нямаа голсон архинаасаа дахин нэг аягыг уугаад ажиггvй босож Итгэлтийн
өмнөх архинаас дvvрэн хийж том балгаж залгиснаа «энэ ч аргагvй гоц эд байна» гээд Бадарч
руу хандаж талархан инээв.
- Луу гvний баян Итгэлтэд сул юм амсуулж нvvрээ баасдая гэж хэн бодох вэ дээ гээд Бадарч
хөгжилтэй инээв. Тэр гурав тэндээс мордож явсаар хошуу хvрээний зах руу ороход Нямаа
салах болж
- Та нар намайг битгий хvлээгээрэй гээд шогшив. Нямаа хошуу сахиусны лаврангийн өмнө
бууж гvvгээ цулбуурыг нь унжуулан орхиод сvмийн vvдэнд гурвантаа сунаж мөргөв.
- Нямаа гуай сайн байна уу гэж дэргэдvvр нь өнгөрсөн тахилч ламыг хэлэхэд Нямаа алгаа
хавсран «жаа сайн» гэж шивэгнэн хэлсэн боловч хэн ч тvvнийг сонссонгvй.
Тасралтгvй орж гарсаар байгаа мөргөлчин нарын заримтай нам дуугаар мэндлэлцэн явж
лавранд орлоо. Ганцхан мөнгөн зулын гэрэл анивчин хvж арцны vнэр анхилж, хаашаа л
харвал хадаг яндаг болсон энэ сvмийн юм бvхэн нь ер бусын нууц, эрхэмсэг бөгөөд
мөргөлчдийн сэтгэлд vзvvргvй бишрэлийн оосрыг vхлvvт зангидна. Нямаа залбиран хошуу
сахиусны өмнө очоод наминчлав. Агуу хvчит өндөр сахиус минь, нvгэлт надад сархдаа
хайрла. Танаас өөр намайг өршөөн соёрхох хэн байх билээ. Бадарчийнх Итгэлтэд арз өгөөд
надад тарган цийдэм өгч байна гээд ширээний ирмэгээс адис авах зуур хулгай нvдээр орчин
тойрноо ажиглав. Өндийж толгой дээрээ наминчлаад дахин бөхийж мөнгөн цөгцтэй хар
архин нанчидыг ууж орхилоо. Луу гvний хошуу сахиусанд өдөр бvхэн хар архиар нанчид
тавьдаг билээ. Нямаа цааш явж хэдэн том балингийн араар гарахдаа хэд дахин базан авч
өвөртлөөд сvмийн хаалгаар гарахад цагаагч гvvгий нь нэг лам хөтлөөд явж байснаа зогсож
«таныг морио энд орхиж болохгvй гэж хэд хэлбэл болох юм бэ» гээд зогсов.
- Наадах чинь морь биш, гvv хvv минь гэж хэлээд Нямаа ажиггvй очиж цулбуураа авлаа.
- Эндээс зайл. Ноён залраад ирж байхыг харахгvй байна уу гээд лам эргэж явлаа.
Нямаа харвал саяхан ширээ залгамжилсан залуу ноён жороо хар морь унаад хойноосоо хэдэн
хиа дагуулан ирлээ. Нямаа сөхрөн сууж залбирлаа.
Алтан нар шиг гялалзаж, мөнгөн сар шиг мэлтэлзэж байна даа. Эзэн минь, төрийн сvлд минь
гэж шивэгнэн хэлээд магнайгаараа газар мөргөв. Ноён морины амыг татаж зогсоход хиа
32
очиж тvшин буулгав. Тэгээд лавран руу ороход Нямаа суусаар байлаа. Эзэн сvлд минь гээд
Нямаа бостол хөл нь дайвж гvvнийхээ хvзvvнээс тэврэн авч толгойгоо даланд нь наав. Буцаж
суугаад мод толгойгоо гаргаж хэд дахин угсран тамхи татлаа. Ноён лаврангаас гарч эргэж
залбираад хиагийн барьсан отготой малгайгаа өмсөөд морь руугаа явахад нь Нямаа мод
толгойгоо бушуухан өвөртөл цагаагч гvvгээ орхиж навсайн гvйж очоод сөхөрмөгц ноёны
луутай магнаг дээлийн хормойноос адис аваад «эзэн сvлд минь» гэж залбирав. Гэвч Нямаа
юу гэж хэлснийг хэн ч ойлгосонгvй ойлгохыг ч хvссэнгvй. Харин залуу ноён ихэмсгээр
хялайн хараад хиагаар сугадуулан мордож явлаа. Эзнийхээ хормойд хvрсэн их завшаандаа
баярласан Нямаа бахдалын оч гялалзсан нvдээр ноёныг далд ортол vджээ. Мөргөлчид
дэргэдvvр нь сvлжин өнгөрч, зарим нь Нямаагийн мэндийг асуувч, анхааралгvй хэсэг зогсоод
цагаагч гvv рvv явлаа. Нямаа мордож гэрийн зvг шогшин явах зуур дотроос нь архи халааж,
гаднаас хэвийж байгаа зуны нар шаран хааяа өврөөсөө балингийн бор гурил гарган зажилж
«навсан цагаагч гvv шогших тусмаа янзтай, нанчид уусан ходоод халах тусмаа баяртай,
цэлдэн цагаагч гvv хатирах тусмаа янзтай, чихэр бурамтай балин зажлах тусмаа амттай» гэж
өөрт нь тод боловч хажууд нь анхааран сонсовч vг vл мэдэгдэх гуншаа дуугаар аялж явлаа.
Бадарчийн хотын хойгуур гарахдаа танай хар усных биш, хошуу сахиусны хайрласан
нанчдынх гэж бvвтнэн хэлээд өндийж хатируулав. Удалгvй Итгэлт, Эрдэнэ хоёрыг гvйцэв.
- За сахиусанд мөргөөд ирэв vv?
- Тийм
- Мөргөлчин олон байна уу?
- Ноён бид хоёроос эхлээд олон байлаа хөөрхий гээд лаврангийн vvдэнд ноёнтой дайралдсан,
яаж эзний баринтгийн хормойноос адис авснаа ярилаа.
- Та ч тэнгэрийн умдаг атгажээ гэж Итгэлт хэлээд Эрдэнэ рvv нvд ирмэн инээв.
- Тэгэлгvй яахав гээд өврөөсөө балингийн хэсэг гурил гаргаж хуваагаад «идэх гээд эрхийгээ,
долоох гээд долоовроо идчих вэ дээ» гээд өгөв.
- Хvн чинь сахиусанд мөргөхдөө өргөл барьж гарзтай явдаг. Тар чинь vргэлж олзтой явах юм
гээд Итгэлт гурилыг амтархан зажлав.
- Сайхан л юм байна гэж Эрдэнэ хэлэв
- Тахилч нь надад хишиг өгсөн. Бас нэг тагш хар архи хайрласан гэж Нямаа ажиггvй хэлэв.
Тэднийг гэртээ ойртоход нь Хонгор тvрvvтэй Сvрэн сvvлтэй хvvхдvvд угтан гvйлдэж ирлээ.
Нямаа мориноос бууж өврөөсөө гурил гаргаж хуваан өгөх зуур «идэх гээд эрхийгээ, долоох
гээд долоовроо идчих вэ дамшгууд» гэлээ.
- Батаа, энэ хоёрынхыг булаая гэж Хонгорын хэлэхэд чухам юу идсэнээ мэдэх гэсэн
бодолтой уруулаа долоож байсан Бат ойлгосонгvй.
- Ээж ээ vvнийг хараач гээд Солонго ухасхийсэн боловч тугалын зэлний дэргэд хонгорт
баригдав. Ул нь гялалзан гvйж явсан Сvрэн Солонгод тусалж гурвалжин зодоон болов.
Хонгорын хэлсэн vгний учрыг хожим ухаарсан Бат бас л гvйж очиж ноцолдов. Сvрэн
Хонгорын гар, Батын булчинг хөхөртөл хазсан боловч тус болсонгvй.
- Дандаа хvvхдийн юм булааж байдаг золиг шvv гээд Должин Хонгорын чихнээс татан
босгоод хоёр дахин алгадаж тvлхэв.
- Чи бас тэгээд Бат руу ухасхийхэд тэр зугтан арилав. Хонгор уйлсан ч vгvй. Батыг гvйцэж
очоод гараа vзсэнээ «муу эм шулмын хазсаныг хараач» гэв.
- Намайг бас хазсан гээд Бат гарын хөхөрсөн булчинг vзvvлэв.
- Юунд хvний юм булаах гэдэг юм гэж? Эрдэнэ хоёр хvvг зэмлэв.
- Тэднээс булаагаад идчихэж чадахгvй муу дамшгууд гээд Итгэлт шоолон инээв.
33
- Идэх гээд эрхийгээ, долоох гээд долоовроо гэж эс хэлсэн билvv гэж Нямаа гэрийн vг явав.
- Хоовон хөхийг алж орхих юмсан гэж Должин vглэсээр уйлсан Солонго, Сvрэн хоёрыг
хөтлөн ирж явлаа.
Нар жаргаж унагаа дагуулан билчиж байгаа гvv зэлээ орхиж билчээр чиглэн явахад том
хувин сvv дамжлан барьсан Долгор, Дулмаа хоёр инээлдэн ярилцсаар их гэрийн vг явж байв.
Х
Жирэлзэн чавхдан урсаж байгаа нарийхан голын зvvн дэнж дээр Өлзийн ганц гэр торойно.
Эрхлvvлснээс гэр тэрэг шөргөөдөг болсноор барахгvй олс, даавуу vлдээдэггvй иддэг хэдэн
сарлагаасаа болоод Өлзийнх ингэж ганц гэр явдаг болжээ. Өлзий өчигдөр яваад, өглөө бор
гөрөөс алж ирснээр гурван халуун амь, тургийн шөл ууж хар гэр хагартал баяр болов. Жин
vдийн хирд тэднийд гурван морьтой хvн ирсэн нь Пvрэв тайж хошууны бичээч, хиа хоёрын
хамт байлаа. Хэрцгий тайж хариугаа авахаар ирлээ гэж сандарсан Өлзий vvдээ сөхөж
тайжийг дагалдагсдын хамт оруулан модон тэвштэй халуун мах, хадгалж байсан ганц галуун
хvзvvт архиа барилаа.
Бичээч бvсэлж явсан шар ваадангаа задалж улаан шугамтай бичиг гарган «Сайд вангийн
хошуу тамгын бичиг. Албат ардууд мэдтvгэй гэж илгээхийн учир...» гэж эхлэн нэг хөгтэй
унжирсан дуугаар уншив. Энэ бичигт Өлзийнх Богд хааны цэргийн хvнсэнд амбан шар нэг,
уналганд агт морь хоёрыг нийлvvлэхээр зарлигджээ. Бичээчийг уншиж дуусахад Пvрэв тайж
зориуд шахсан бvдvvн дуугаар «Энэ бvхнийг арав хоногийн дотор нийлvvлэхгvй бол өчvvхэн
боол чи, хойчийн өдөр хожмын цагт гомдовч барахгvй гэж мэдвэл зохино» хэмээн сvржин
нэмж хэллээ. Гаднаас орж ирээ юу болж байгааг нэгд нэггvй мэдсэн Цэнд тайжийн өмнө
хормой дэвсэн сөхөрч намбатай бөгөөд зөөлөн дуугаар:
- Засагт ханы «Тө» туслагч гуай урьд шөнө манайд алжаан нойрсоод морилохдоо эрхэм тайж
танд мэнд айлтгаарай гэж хэлсэн юмсан гэлээ.
Өмнө нь vзэсгэлэнтэй залуу хvvхэн сөхрөхөд тайжийн нvдэнд vзэгдэж байсан шунал
тачаалын гал салхинд vлээлгэсэн зул шиг унтарч, царай нь зэвхий цагаан болоод, хоолой нь
чичрэвч, хуурмаг инээмсэглэн шvдээ ярзайлгав.
- Эрхэм туслагч гуай алжааж ирэхэд нь өчvvхэн хvн аймшиггvйгээр хариу мэнд айлтгасан
гэж дамжуулаарай гэж намсхийн бөхөлзсөнөө эдний хvv наран гэрэлд тvмэн наст богд эзний
торгон зэрэгт байгаа болохоор дээрхи зvйлийг авахгvй гэлээ.
Пvрэв тайж Төмөртэй тохиолдож аянга мэт айхтар vгийг нь сонссоноос хойш хэдэн хоног
унтаж чадахгvй хар дарж Төмөрийн хvчтэй гарт хоолойгоо шахуулан хашгиран босож
байлаа. Тэр муу ёрын зvvднээс салах гэж гvрэм ч уншуулжээ. Сvvлийн vед Төмөрийн
догшин дvрийг мартаж эхлэв. Гэтэл Цэндийн vгийг сонсоод сэтгэлд нь дахин нөгөө гайхал
Төмөрийн дvр босож өөрийн эрхгvй чичрэн, vг хэлэх гэхээр хоолой нь зангираад байв.
Ингээд бараг л дохиогоор бичээч, хиа хоёроо дагуулан явахдаа олон нохойд хөөгдсөн чоно
шиг байн байн эргэн хялайн харж, харах бvрдээ морио давиран гуядна.
Өлзий бэрийнхээ ухаан, Төмөрийн ачийг магтан, хадам бэр хоёр Төмөрийн нэрийг сонсоод
шалай буусан тайжийг шоолон элгээ хөштөл инээлдэв. Энэ явдлаас хойш хоёр хоногийн
дараа Цэнд vнээгээ сааж байхад дорноос баруун морьтой хvн хатируулан ирж яваа
харагдахад манай руу шууд ирж явах чинь юун хvн юм бол доо гэж бодов. Өлзий тэргэнд
мөөр шаах зуур ирж яваа хvнийг ажиглан харж байснаа сvхээ тавиад босож «Цэнд минь хvv
ирэв бололтой, суудал нь мөн байна» гэлээ. Энэ vгэнд Цэнд босож улам бvр ойртож байгаа
хvнийг ажиглав. Өндөр хар морьтой хvн эмээл дээр vл мэдэг ташуу суугаад урагш бөхийн
34
хатируулна.
- Аав аа, мөн байна гээд Цэнд гvйх гэснээ яг дороо зогсоход нvднээс нь баярын бvлээн
нулимс өөрийн эрхгvй асгарав.
Ирсэн шувуу буцдаг. Явсан хvн ирдэг гэж энэ дээ гээд Өлзий тунаран гарсан нулимсаа
ханцуйгаараа шудран арчиж инээмсэглэх мэт болсноо:
- Би цай чаная, чи буулгаж ав гээд тvлээ хормойлон орлоо.
Хуягийг гэрийн гадаа ирэхэд Цэнд морины нь цулбуураас барьж буулгав.
- Та нар минь сайн уу? гээд Хуяг эхнэрийнхээ толгойг тэврэн элгэндээ наав. Цэндэд хариу
дуугарах чадал байсангvй, уйлсаар байлаа.
Элэг бvтэн уулзсан хойно уйлаад яахав гээд Хуяг инээмсэглэн Цэндийн нулимсыг алгаараа
арчив. Энэ vед гэрийн цаана тоглож байсан хvvг гарч ирээд ээжтэй нь зогсож байгаа
танихгvй хvнийг гайхан харж байв.
- Миний хvv аав нь ирээд байна гэж Цэнд хэлэв
Хуяг хvvгээ өргөн учир тоймгvй vнсэв. Цэндийн нvvрэнд алгуурхнаар инээмсэглэл тодров.
- Бэр ээ, морийг нь чөдөрлөөд тавьж орхи гэж Өлзий гэрээс хэлэв.
Цэнд алсын замд сvрхий гундсан сайхан хар морины тохсон янгиаг авч чөдөрлөн тавиад
орлоо. Хvvгээ ороход Өлзий малгайгаа өмсөж золгоод баруун хацар дээрээс нь vнсэж «сайн
явж ирэв vv?» гэлээ
- Сайн явж ирлээ. Та нар сайн сууж байв уу?
- Амьд явбал алтан аяганаас ус ууна гэдэг vнэн юм шvv гээд Өлзий хичээвч тогтохгvй гарч
байгаа нулимсаа арчиж энэ муу хар нулимс чинь ширгэх болоогvй юм байх даа гэлээ.
Ертөнц зовлонгийн хажуугаар жаргалаар дvvрэн байдаг бөгөөд баяр жавхлангийн дундаас
салж сарнисан ах дvv, амраг садан амьд мэнд уулзахаар баяр гоц сайхан байдаг билээ.
Өлзийн бор гэр амьд уулзсаны баяраар дvvрч, хvн бvхний хөл хөнгөрөн нvд сэргэж хэлсэн
vгээ дахин дахин давтаж байлаа.
Цай ууж, хоол идэх зуур Хуягт цэрэгт мордсоноос хойш өнгөрvvлсэн амьдралаа нэгд нэггvй
ярилаа. Хатанбаатар Магсаржавын цэрэгт явж байсныг сонсоод Өлзий босож бурхандаа зул
барьж «Хатанбаатар улаан сахиусны хувилгаан юм гэдэг шvv хөөрхий» гэлээ.
-- Тийм байхаа. Багш ч мөн лут чойжин доо. Сахиусаа залсны маргааш хар цэрэг бидний
уухайн сонсоод сvр сvлд vгvй болж, сvнс нь зайлдаг юм гэж Хуягийн хэлэхэд:
- Тэгэлгvй яахав. Ард нь богд гэгээн, дэргэд нь улаан сахиусны хувилгаан харж яваа цэргийн
сvрд юу тэсэх вэ гэж Өлзий мэдэмхаий бөгөөд итгэлтэй хэлээд тамхиа татлаа. Хуяг шархдаж
өвөр монголд жил хэвтсэн. Жинчинд дайгдаж хvрээнд ирснээ ярилаа.
- Хvvд минь сvрхий барцадтай байснаас сум дийлжээ. Амьд гарсан хойно ухаан бий.
- Нөхрийнхөө хэлснээр нэг бичээч хvнд хэдэн янчаан хадагтайгаа барьж бичиг хийлгээд
дээдэст гавьяа мэдvvлсэн. Би муу vгvй дайтсан. Над шиг хvн баатар болсон ч буй, гэтэл хэд
хоногийн дараа хоёр боов, нэг аюуш хадаг хайрласан байна билээ. Миний заяа дутсан юм
байлгvй дээ гэж Хуяг гомдолтой ярив.
- Иш хvv минь. Ямар томоогvй юм ярина вэ. Бид нар шиг эгэл хvн хаанаас баатар болох вэ.
Бас тэгээд манай хошууныхныг монгол даяар итгэхээ байсан юм гэдэг шvv.
- Яагаад тэр билээ гэж бэр нь сонирхон асуув
- Манай ноён Өөлдийн Амарсанаа, Шадар бэйс Цэнгvнжавтай нам нийлж, сэм сvлбэлдэж
монголоо манжаас салгаж авья гэж тангараглан ярилцаад адаг сvvлд нь болохоор манжийн
хаанд ховлочихсон юм гэнэ билээ. Тэгээд шагналд нь хааны гvнжийг авч Сайд ван болоод
Бээжинд суудаг болсон. Yvнээс болж монголчууд манайхныг урвамтгай гэдэг болчихсон
35
хэрэг гэнэ билээ.
- Аль дивангарын элий балай ноёны хэрэг бидэнд ямар хамаа байх вэ... Яг л над шиг хvн
баатар болсон юм даа гэж Хуяг гомдолтой давтлаа.
- Бурхан яаж хувиран явахыг хэн мэдэх билээ дээ. Бид нар шиг усан нvдтэй цусан зvрхтэй
хvмvvст эгэл юм шиг харагдаж байвч цаад талд нь бурхан байна шvv дээ гээд Өлзий
залбирав.
Хуяг Доржийн хэлснээр Богд эзэнд гавьяа мэдvvлэн бичиг өргөөд юу ч олоогvй билээ.
Тэгээд хvрээнд гуйлга гуйх, тvлээ хөрөөдөх зэргээр амьдарч байлаа. Засагт ханы хошууны
нэг айлд тvлээ хөрөөдөж байгаад Төмөр Тvгжил хоёртой дайралдаж зовлон зvдvvрээ ярьсанд
Төмөр нэг хар морио өгчээ. Нөхдөөсөө янгиа олж тохоод нутаг руугаа гарахад «миний ах
Эрдэнэ гэдэг хvн, Сайд вангийн юмуу, Луу гvний нутагт байгаа бололтой. Зав гарвал олж
сураг гаргаад байвал зvгээр байна. За тэгээд Өлзий гуайд мэнд хvргээрэй» гэж Төмөр хэлжээ.
- Надад хөл залгуулж өгсөн тэр хvн та нарыг таньдаг бололтой. Аав танд мэнд хvргээрэй
гэсэн гэж Хуяг хэлэв
- Алдрыг нь хэн гэдэг бол?
- Засагт ханы цахиур Төмөр цуутай эр дээ гэж Хуяг хэлсэн чинь аавын нvvрэнд тvмэн баярын
оч гялалзан «Цэнд минь сонсож байна уу. Тэр эгэл хvн биш шvv» гээд Төмөр яаж ирсэн, яаж
тусалсан зэрэг бvх явдлыг яриад «тэр гайхамшигт хvний хишгийг хvртэх буяныг бид урьд
насандаа хийсэн юм байх даа» хэмээн vгээ төгсгөв.
Тэр шөнө Өлзий, Хуяг, Цэнд гурав Төмөрийг магтан, тvvний тухай бусдаас нэмvvр, хачиртай
сонссон домог шиг юмаа давслан нэмж ярилаа. Маргааш өглөө нь Өлзий өвгөн анд унадаг
хvрэн морио унаад Сайд ван Далайчойнхор ван, Заяын гэгээн, Луу гvний хил нийлсэн сав
нутгаар Эрдэнийн сургийг гаргахаар мордов.
XI
Мянга есөн зуун долоон он Хатгалаар дамжиж Ангарын хотоос Павлов гэдэг орос, vхрийн
наймаагаар энд иржээ. Тvрvvчийн наймаагаа Итгэлттэй хийж эхэлснээс хойш олз омог ашиг
хонжоо их олж, жил бvр хэдэн зуун vхэр худалдан авч, Тvнхэнээр дамжуулан гаргадаг болов.
Анхандаа Итгэлт нутгийн ардуудаас хямд vнээр vхэр авч Павловт дамжуулан өгдөг байсан
бол сvvлдээ олзоо хуваадаг хань хоршоо нь болжээ. Энэ хоёрын аль аль нь ч анх наймаа
хийснээ дурсан ярих дуртай. Итгэлтийг даваан дээр буугаад тамхи татаж суухад морин
тэрэгтэй орос ирээд зогсов. Богино тааран дээлтэй хууз сахалтай Павлов бууж, Тvнхээний
буриад аялгуугаар мэндлээд vхэр худалдан авах тухайгаа ярив.
- Орос чамд мөнгө байвал надад vхэр байна гэж Итгэлт хэлжээ.
- Баатар цагаан хааны буянаар чамайг хошуу нутагтай чинь худалдан авсан ч мөнгө байна.
Хоёр зуун амбан шар байнаа? гэж Павлов асуув
- Ердөө нь vv. Тав хоногийн дараа хоёр зуун шар энэ даваан дээр туугаад ирье. Байдаг
мөнгөө дэнслээ сууж байгаарай гэж Итгэлт хэлээд тэр хоёр салжээ. Тэр vед Итгэлтэд хоёр
зуун шар байгаагvй, гэвч болзсон тав хоногийн дотор өдөр шөнөгvй давхиж байгаад ойр
орчмын айлуудын шилдэг шаруудыг хямд vнээр салгаж хөөж ирсэн бөлгөө.
Павлов овооны өмнөх хавтгай чулуун дээр оросын гулдмай гэж нэртэй урт цагаан мөнгө
гаргаж тавиад хангинуур сvхээр тас цавчлан цэгнэж өгөхдөө vсэрсэн хэлтэрхийнvvдийг авах
нь битгий хэл харах ч vгvй байжээ. Энэ нь Итгэлтийн сэтгэлд vлэмж таалагдаж «их гарын
панз бололтой» гэж бодож байсан билээ. Ингэж наймаа хийхдээ Павлов бодож ирснээсээ
дөрвөн зуун лан хожсон бол Итгэлт хvнээс авсан зуун жар гаруй vхэр бvхнээс хоёр лан
хожжээ. Тэр цагаас хойш энэ хоёр дотно нөхөрлөж хэдэн мянган vхрийн наймаа хамт
36
хийжээ. Нөхөрт итгэдэг. Том наймаа хийхээс буцдаггvй зvрхтэй, ховор монгол шvv гэж
Итгэлтийг Павлов vргэлж магтаж байдаг аж. Манай Павлов нvнжигтэй орос доо. Жаахан
онгиргон болохоос биш, ёстой нэг их гарын панзчин даа гэж Итгэлт Павловын тухай ярьдаг
байв. Павлов сvvлийн жилvvдэд vхрийн наймаанаас их баяжиж Ангарын хотонд хоёр давхар
чулуун байшинтай банкинд өдий төдий хөрөнгөтэй болсон бөгөөд хэдийгээр энэ хоёр
хоршоо боловч, монголоос худалдаж авсан vхрээс Итгэлт нууц шомбодож орост худалдсан
vхрээс Павлов хожоо гарган завшиж бусад орлогоо тэгшхэн хувааж сэтгэл ханамжтай явдаг
ажээ. Павлов зуны сvvл сард ирж, намар vхрийн сvvлийн хэсэгтэй буцдаг. Хэдэн жилийн
өмөн Луу гvний нутагт гурван том өрөөтэй модон байшин, том хашаа барьж авснаас хойш
эхнэртэйгээ ирдэг болжээ. Нутгийнхан оросын суурин гэж нэрлэдэг тэр хашаа байшинг өвөл
нэг орос сахиж vлддэг бөгөөд сvvлийн хоёр жил алиа Петр гэдэг хочтой болсон ханхар орос
сахидаг болжээ.
Хошуу наадам эхлэхийн урьд өдөр Итгэлт морьд, хvvхдээ авч наадмын байранд гурван
майхан шааж буув. Дунд талын том эрээн майханд битvv хивс дэвсэн архи айраг сөгнөж,
хоёр талаар нь хашин өртэй суман ширээ тавьж дээр нь ижилхэн хятад шаазан, мөнгөн аяга
өржээ. Хоёр талын хөх майхны нэгэнд хоолны газар, нөгөөд ажлын хvмvvсийн унтах газар
засжээ.
Орой нар жаргахаас нилээд өмнө хонх жингэнvvлсэн гурвалсан морин тэрэг ирж голын
майхны өмнө зогсож тvvнээс Павлов эхнэрийн хамт буухад Итгэлт vлэмж элэгсгээр угтан
очиж мэндлээд урьж оруулав. Уяан дээр морь арчиж байсан Эрдэнэ Павловын бие барьсан
хар хувцас, эхнэрийн салбалзсан элбэг дээлийг хараад «ертөнцийн амьтад мөн янзын юм
өмсөнө дөө» гэж дотроо бодов. Орос эхнэрийн хувцасны хөдөлж байх нь шархадсан элээ шиг
санагдаж, инээд хvрэхийн хамт сонирхон харах хvсэл төрлөө. Эрдэнийг тэрэгний дэргэд
очиход өмнөх өндөр суудал дээрээс ширэвгэр шар сахалтай хонин бор нvдтэй толгой нvцгэн
орос бууж ирээд тойрон байгаа хvvхдийг харж арзайн инээмсэглэснээ монгол хэлээр
Эрдэнэтэй мэндлэв.
- Морь тавина. Та тусална гэж тэр оросын хэлэхэд Эрдэнэ инээмсэглэж
- Морьдоо тавьж өгөөч гэж байгаа юмуу аа. Би наадах дөнгөнөөс чинь яаж салгадгийг
мэдэхгvй гэлээ.
Энэ vед зvvн талын майхнаас хоол хийж байсан Галсан гарч ирэхэд орос угтан очиж гарыг нь
атган «сайн байна уу? » гэхэд нь Галсан инээмсэглэх мэт болоод «Алиа Петр гуай сайн байна
уу? Ойрдоо vзэгдэхгvй яагаа вэ? » гэлээ.
- Эзэн ирэх болоод зав ч байхгvй гээд орос Галсангийн мөрийг алгадахад нь Галсан золтой л
уначихсангvйг хараад «энэ орос барилдвал овоо бяртай байх шvv. Харин мань эрд мэх ч
байхгvй даг аа» гэж Эрдэнэ бодов.
Энэ vед майхнаас нөгөө салбагар хувцастай орос авгай гарч ирээд «Хонгор Солонго» гэж
дуудав. Тэрэг сонирхон vзэж байсан Хонгорыг гvйн очиход Бат дагаж очлоо. Эхнэр
Хонгорыг vнсээд хайрцагтай юм өгөв. Солонго бишvvрхэн Сvрэнтэй зэрэгцэн нилээд зайдуу
зогсож байхад нь орос эхнэр инээмсэглэн очиж тэврэн vнсээд бас л хайрцагтай юм өгөв. Бат,
Сvрэн хоёр эхнэрийг майхандаа буцаж ортол нь горьдон ширтэж байв. «Дөрвөн хvvхэд
байхад хоёрыг нь ялгаж орхилоо шvv. Нэг нэг танзуур ч өгчихгvй дээ» гэж Эрдэнэ бодоод
эхнэрт дургvй нь хvрлээ. Эрдэнийн энэ бодлыг мэдсэн юм шиг нөгөө алиа Петр гэгч
өмднийхөө гуя руу ухаж байгаад хятад мөсөн чихэр гаргаж тэрэгний арал руу цохиж
хуваагаад Бат, Сvрэн хоёрт өгөхөд нь Эрдэнэ талархан инээмсэглэв.
Ингээд Эрдэнэ, оростой хамжиж морьдыг тэрэгнээс нь салгаад уяа руу хөтлөн явжээ.
37
Орос оо, чамд намайг согтоох архи байна уу? гээд Итгэлт царгил нарийхан дуугаар инээхэд
Павлов бvдvvн дуугаар хөгжилтэй инээснээ баатар цагаан хааны буян манай байна. Харин
манай согтох архи танай бана гэлээ. Энэ хоёр уулзах бvрдээ vvнийг ярьдаг. Анх тамирын
хойт эрэг дээр vхрийн наймаа хийгээд Итгэлтийн ингэж хэлэхэд Павлов яг л энэ vгээ хэлж,
орос цагаан архи нэг шилийг гаргаж ирэхэд Итгэлт жижиг ваартай хорз авчруулан сольж
уусан билээ. Павлов, эхнэр хоёрыг майхны хоймор зассан мөнгөн цартай тарган ууцны ард
суулгаж айраг архи сөгнөж гарлаа.
- За тэгээд наймаа сайн олз омог их биз дээ? гэж Итгэлтийн асуухад Павлов бардам
инээмсэглэж «бид хоёр олз олохгvй бол ямар аавын хvv болох билээ дээ?» гээд хоёул чанга
инээв.
Эрдэнэ морьдыг уяж орхиод баруун майханд орлоо.
- Танай шинэ байх аа? Би танихгvй байна гэж алиа Петр ажиглаж байснаа Эрдэнээс асуув.
- Тийм. Би саяхан ирсэн гэж Эрдэнэ хариулаад сууж айраг хийж авлаа.
Петр босож давхарласан хулнаас авч өөрөө айраг хийж хvд хvд хийтэл залгилаад хулаа тавьж
сахлаа гарын алгаар арчив.
- Танай нэр хэн?
- Эрдэнэ гэдэг
- Миний нэр алиа Петр. Павловын зарц байна гээд нvдээ ирмэж, зальтайгаар инээмсэглэснээ
«Танай эхнэр байна?» гэж асуув
Ямар олон vгтэй орос вэ? гэж Эрдэнэ бодсон боловч уцаарласангvй.
- Эхнэртэй. Та эхнэртэй юу?
Петрийн нvдэнд тодорхой байсан хөгжил нь хурц хутгаар хуссан юм шиг vгvй болж, нvдэнд
нь гvн бодол нууц гашуудал илрэв. «Зайлуул vхэж vрэгдсэн юм болов уу даа. Хэрэггvй
асуув» гэж Эрдэнэ бодов.
- Байна. Бас хоёр хvvхэд байна. Олон мянган өртөө хол байна гээд орос гунигтайяа санаа
алдав.
Хаа газар хэний хvv ингэж эхнэр хvvхдээ олон мянган өртөөний цаана орхичихоод ганцаараа
тэнэж яваа юм бол доо гэж бодоод Эрдэнэ энэ хvнийг өрөвдөх сэтгэл төржээ.
Петр бол 1905 онд орос оронд болсон хувьсгалд идэвхтэй оролцсон хэргээр Сибирьт
цөлөгдсөн большевик намын гишvvдийн нэг билээ. Уг нь Морозовын фабрикт слесарь хийж
байсан бөгөөд тэнд нь эхнэр хvvхэд нь vлдсэн. «Александр хааны төв гэж нэрлэгдсэн хатуу
гянданд гурван жил гаруй хоригдож байгаа Байгалын орчим ажилд гараад тэндээс оргож
Тvнхэнд Павлонтой дайралдан энд ирж сууринг нь хардаг болжээ. Петр цөллөгний оргодол,
гэхдээ бvр улс төрийн хэрэгтэн гэдгийг Павлов мэдэж байсан боловч хямд хөлсөнд нь болж
хэрэглэсэн ба Петр хатуу шорон хvнд ажилд ядарсан биеэ засаж цагийг хvлээх бодолтой
байжээ. Анх ирсэн жилдээ монголчуудын зан заншил, хэл амыг мэдэхгvй учраас тулгамдан
хvмvvсийн аж амьдралыг холоос ажин харж байсан бол сvvл сvvлдээ юуны өмнө хэл сурах
гэж буруу хазгай сонссон vг, хvмvvсийн тоглож заасан яриаг амьтны инээд хvргэж явсаар
алиа Петр хочтой болжээ. Павлов монголчуудыг ихэмсгээр доромжлон харж, жигшиж
байгааг Петр зэмлэдэг.
Монголчууд эрт нэгэн цагт дэлхий дахиныг эзэлж байсан гэдгийг би огт vнэмшихгvй юм.
Ингээд харахад сарлагаасаа дээр гэх юм алга. Эд яваандаа санаж vгvй болоод энэ өргөн
баялаг нутгийг азтай, чадалтай, улс хvртэж орхино доо гэж Павловыг хэлэхэд Петр зад
эсэргvvцэж «тийм биш. Монгол бол хор уугаад vхэлгvй муужран унасан баатар. Зvй нь
эднийг цочоож сэргээх хэрэгтэй. Тэгвэл зөвхөн суниахад нь тоншиж байгаа хар хэрээнvvд
38
чөтгөр шулам руугаа тонилох юм шvv» гэж хэлдэг байлаа.
Монголын ард тvмний бvдvvлэг харанхуй хатуу амьдралыг хараад Петрийн сэтгэл өрөвдөвч
монгол хvний өргөн дэлгэр сэтгэл, тvvний гэнэн цагаан санаа, чөлөөт амьдралын эрмэлзлийг
ойлгож байжээ. Жил гаруй болоод Петр овоо хэлтэй болж амьтантай танилцан архи дарс
ууж байхдаа зарим хvмvvст улс төрийн юм ярихад «галзуу орос минь чи ингэж дэмий юм
чалчиж байж бөндгөрөөсөө хагацна. Урт хормой хөл ороодог, урт хошуу хvзvv ороодог юм
гэдэг юм шvv» гэж урдаас нь хариулдаг байлаа. Монголын ард тvмний хатуу амьдралын
тухай зарим хvнд ярихад «манай орон баян, манайд ажил хийхгvй хэдэн жил цатгалан
амьдарч болно» гэж хариулдаг байв.
Нэгэн удаа Нямаатай ярьж байгаад оросын цагаан хааныг муу хэлж орхисон чинь «бурхан
хааныг тэгж хэлээд, нvглийг даахгvй шvv» гэж зэмлэсэн. Бас Галсантай ярьж Итгэлтийг
зальтай хvн гэсэн чинь зад эсэргvvцэж «наддаа л бурхан» гэсэн билээ.
Павловын сууринг сахиж байхдаа Луу гvний хvрээний гуйлагчинтай хvртэл ярьж vзсэн.
Гэтэл ярьсныг нь ойлгохын оронд өгсний нь аваад зайлдаг байжээ. Петр энэ мэт бухимдаж
байсан боловч, цөхөрсөнгvй. Хvмvvстэй уулзах бvрдээ тоглоом, шоглоомын дундуур улс
төрийн юм ярьж байдаг байлаа.
- Та Итгэлтийнд зарагдаж байна? гэж Петр Эрдэнээс асуув.
- Тийм ээ
- Энэ нутгийн хvн vv?
- Yгvй миний нутаг хол. Засагт ханы хошууг мэдэх vv?
- Мэдэхгvй сонссон
- Би тэр хошууны хvн. Богдод мөргөх гэж яваад явгарч Итгэлийн хvчээр амьдарч байна.
- Итгэлт хир хөлс өгч байна?
- Тодорхой хөлс яриагvй. Гэхдээ овоо юм өгч байна. Ер нь сайн хvн байна гэж Эрдэнийн
хэлэхэд Петр тоомжиргvй инээмсэглэв.
Майхнаас «Петя» гэж хашгирсан Павловын бvдvvн дуу Петрийг босгов.
- Зарц хvн өөрийн эрхгvй байдаг болохоор явж vзье дээ хөгжилтэйгээр нvдээ ирмэн гарч
эрээн майханд орлоо. Галсан ширээн дээр тавагтай бууз, луйм пvнтvvзтэй шөлнөөс аягалан
тавьж байв. Павлов юм оруулж ирэх тушаал оросоор өгөхөд Петр толгой дохин гарч тэргэн
дээрээс хоёр хар авдартай юм авчирч Павловын ард тавихад эхнэр нь уудалж том цагаан
боодолтой юм гаргаж нөхөртөө өгөв.
- Наадмын өчvvхэн бэлэг чамд авчирсан юм гээд Итгэлтэд өгөв. Итгэлт өгвөл зохих зvйлийг
авч байгаа юм шиг ажиггvй аваад ардаа тавилаа.
Энэ хооронд Павловын авгай хэдэн шил архи гаргаж ширээн дээр тавьжээ.
- Нөгөө Эрдэнийг дуудаач гэж Итгэлтийн хэлэхэд Галсан ухасхийн гарлаа.
Хоршоо хоёр харилцан найр тавин, бие биеэ харж бvр мишээн, мөнгөн аягатай арз ууж,
халуун бууз, тарган махаар даруулна.
-- Арз толгойд гарах нь айхтар болохоос биш сайхан архи шvv гэж Павловын хэлэхэд Итгэлт
сэтгэл ханамжтай инээмсэглэснээ «чиний нөгөө надад өгдөг нөхөр шилэн савтай чинь ясны
хөлс гаргадаг хатуу дамшиг байдаг шvv» гэж найр тавин хэлэв.
Энэ vед Эрдэнэ орж ирээд баганын хажууд зогсож «намайг дуудсан уу?» гэж асуув.
Тийм, суу. Энэ бол манай анд Павлов гэдэг панзчин. Энэ бол гэргий нь Павлов, би нэг
баруун гарын хvнтэй болсон. Бичиг унших гэдэг нь уяа таарсан тvмний эх давхиж байгаа юм
шиг. За Павлов наадах архинаасаа задлаач гэж Итгэлтийн хэлэхэд Павлов нэг шилийг авч
алиа Петрт өгөв. Петр шилний бөгс рvv ганцхан цохиход бөглөө нь тэр хаяа руу vсрэн алга
39
болжээ. Бvгд инээлдэн Петрийн сурмагийг гайхав. Итгэлт ширээн дээр тавьсан архийг авч
нарийвчлан vзэв.
-- Энэ чинь овоо чанга билvv? гээд аягануудад хийж нэгийг аваад Эрдэнэд өгөв. Эрдэнэ
сөхрөн сууж, дотогшоо шамласан нударгаа сэгсрэн, аягатай архийг авч дээш өргөн:
Архи нэртэй амттын дээж юугаа
Алтан амтай мөнгөн хундаганд
Амсар дvvрэн хийж өгсөн
Ах дvv олон та нарын
Аз жаргал далай шиг бялхаж
Урт наслан удаан жаргахын
Өлзийт сайхан ерөөлийг
Уламжлан дэвшvvлье
Гэхэд нь «тэр ерөөл бат орших болтугай» гэж хэлэх зуур Итгэлт бас нэг аягыг авч Петрт
өгөв. Эрдэнэ ядам хуруугаар мэлтэлзсэн архины мандалд хvргэн тахил өргөөд шимэн уужээ.
Петр Эрдэнэ шиг сөхрөн суугаад, архийг хоёр гардан авч юу хэлэхээ олж ядан хэсэг
тvгдэрснээ «сайхан ерөөлийг уламжлан дэвшvvлье» гээд хөгжилтэйгөөр нvдээ ирмэн
инээмсэглэснээ ганцхан хөнтөрч орхиод ханцуйгаа vнэртэв.
Тэр орой Итгэлтийн майханд олон зочид цугларч найр болоход Бадарч, Цамба, Жамбал нар
байжээ.
Петя, хөгжим гэж vлэмж согтсон Павлов өндөр дуугаар хэлсэнд алиа Петр баян хуур авчирч
алд, алд сунган татаад бvжиглэхэд нь газар доргиж, vсрэхдээ майхны шувуу модонд бараг л
хvрч байлаа. Эрдэнэ Петрийн энэ байдал их л таалагдаж, тvvний гуниггvй, хөгжилтэй алиа
занд талархах сэтгэл батжив.
Аль вэ, Эрдэнэ минь дуу бариач гэж Итгэлт хэлээд мөнгөн аяга дvvрэн архи барив. Энэ
майханд цугларсан бvхэн өөрт нь сайн хvн болохыг хичээж байгааг ойлгосон Итгэлтэд
бардам сэтгэлийн их баяр оволзон, хvсвэл хорвоогийн уулыг тал болгож, талыг уул болгох
чадал биенд нь байх шиг санагдаж байв. Эрдэнэ «эр бор харцага»-ыг дуулсанд Итгэлт хоолой
нь цээлхнийг магтаж таван тvрлэг дахиулав. Хуруу гаргах, хуалах зэрэг зэрэг болж
vргэлжилсэн шуугиан, эх захгvй яриа эхлэв. Тvнхэний буриад тосгонд өссөн Павловт энэ
бvхэн нь ердийн дассан юм байсан болохоор олны урсгалд орон хашгирах газар нь хашгирч,
инээх газар нь инээж суув. Харин эхнэрт нь ойн олон баавгайн дунд орчихсон юм шиг
санагдавч Итгэлтийг хvндлэх хэрэгтэй. Энэ хvн бидний жаргалд их тус болно шvv гэсэн
нөхрийн нь vг санагдан заримдаа эвшээж, заримдаа худал инээж суув. Сvрхий согтсон Петр
хуруу гаргаж ч vзэв. Хошууны олон тамир гээд хашгирч ч vзэв. Бvр сvvлд нь Эрдэнийг
тэвэрч аваад vнсэв.
Эрээн майханд ийм юм болж байхад тvvний гадна өөр нэг зvйл болж байв. Нар салхинд
борлосон хөрслөг царайнд нь тормолзсон хар нvд, яралзсан цагаан шvд, цэцэг эрвээхэй хоёр
шиг дvйж, тавагтай юм бариад орж ирэх бvрдээ зvрх рvv харван инээмсэглээд, буцаж
гарахдаа ташаагаараа vл мэдэг дайван яваа Дулмаа хvvхэн, Жамбалыг дагаж ертөнцийн
амьдралын сониныг мэдсэн Цамбыг өөрийн эрхгvй таваг, таваг тарган мах, хөөсрөн шуугиж
байгаа айраг, орос архи, шуугианаас салгаж майхнаас гаргажээ. Галын майхны ард очоод
зогсож байтал савтай угаадас асгахаар Дулмаа зvvн тийш явлаа. Лам сэмхэн алхсаар бараг
тулж очоод хоолойгоо засав. Хvvхэн цочин эргэв. Өөртөө талархсан нvдийг хvvхэн олж
харахгvй хэрхэн өнгөрөх билээ. Оройноос эхлэн сээтэн хаясан өндөр цагаан залуу лам,
Итгэлт Галсан хоёроос уйдах нь байтугай жигшдэг болсон Дулмаагийн сэтгэлийг гижигдэж
40
байжээ.
- Хэн бэ?
- Би байна. Битгий ай гээд Цамба дахин юм хэлэх гэсэн боловч зvрх нь хөөрч амаар нь гарах
гээд тагжрав.
- Юунаас айдаг юм бэ? харин очлоо шvv
- Хvvхэн чамд юу хэрэгтэй вэ?
- Юу, юу ч хэрэггvй гээд Дулмаа хvйтэн инээмсэглэв.
- Чамтай.. гээд Цамба vгээ тасалснаа Дулмаагийн гараас барьж авлаа. Хvvхнээс хувцсанд нь
нэвт шингэсэн vнээний сvvний гашилмал vнэр ханхлав.
- Лам хvн ингэж болдог юм уу? тавиач гэхэд Цамба юм дуугаралгvй тэврэн авч цааш явахад
нь «тавиач яасан ичдэггvй юм бэ?» гэж гарыг нь хумслан тийчлэв. Гэвч хашгирсангvй.
Лам явсаар жалганд орж Дулмааг тавихад «ичихгvй яасан юм бэ» гээд хөдлөлгvй зогсож
байлаа..
«дахин уулзаж байна шvv» гэж шивэгнээд лам хvvхний хацрыг хурууны vзvvрээр эв хавгvй
илснээ эргэж тvргэн явжээ. Дулмаа далаа хавчин хоолойдоо тоомжиргvй «хэ» гэжээ. Цамба
майхны ойр очвол харанхуйн дунд нэг хvн зогсож байхдаа нь зог тусан зогсов.
«Яваад өнгөрөх нь зөв байх. Морь хараад л явж байгаа хvн биз» гэж бодоод нvvрээ буруулан
өнгөрөх гэтэл хvчтэй гар мөрөн дээрээс нь шvvрч аваад гуд татан эргvvлж «асман банди,
хvнийг барагтай доромжил» гээд цохисонд Цамба сөхрөн унав.
Тvргэн босож «юу болоод чи хvн зоддог билээ?» гээд давшлан очвол дахиад хvнд гар
цээжинд нь бууж ухаан нь балартан унав. Ингэж цохисон хvн бол Эрдэнэ бөгөөд энэ хоёрын
хооронд өшөөний хар оосор эрчлэн зангирч явсаар арав гаруй жилийн дараа тэр зангилааг
Цамбын хатуу зарлиг тайлж билээ.
XII
Луу гvний хошуу наадам эхлээд хоёр дахь өдрөө vргэлжилж байлаа. Голын улаан эрээн асарт
ноён, туслагч, тэдний хатан болон ойр шадар хvмvvс, баруун талын шар асарт мяндаг,
тушаалтай лам нар зvvн талын хөх эрээн асарт тайж угсаатан морилон суужээ.
Хvн бvхэн олигтой дээл хувцсаа өмсөж энд тэндгvй бvснээсээ зодог шуудаг хавчуулсан
бөхчvvд, хусуур сойз хавчуулсан уяачид сvлжилдэнэ. Гурвын даваа эхлээд хошууны нэр
цолтой бөхчvvд хоорондоо уралдаж байлаа. Хэзээнээс бөх сайтай, Луу гvний хошуу, наадмаа
бусад хошуунд алдахгvйг бараг хvн бvхэн хичээн, гаднын бөх унахад шуугилдан инээлдэж,
өөрийн хошууны бөх унахад гаслалдан харамсана.
Эрдэнэ. Заяын шавийг нэг ламтай тунаран vлдэж барилдах болов. За хө Эрдэнэ минь. Би
захыг чинь тасартал мушгия, гэгээнийхэн шөрмөстэй шvv гээд Нямаа дээлийг нь авч захыг
нь мушгив
- Ноднин манай хоёр заан нэг начинг хаяж балаг тарьсан дамшиг. Вандан арслан л авч
баймааж хаясан юм. Эрдэнэ минь хичээж vзээрэй гэж Итгэлт хэлээд vл таних нэг хvнтэй
явлаа.
- Өндөр ахаа надад боорцог авчирч өгөөрэй гэж Солонго чихэнд нь шивэгнэхэд Эрдэнэ
тааламжтай инээмсэглэв.
Эрдэнэ ламтай хоёр дахин тавилцаж, удаан барилдав. Ингээд хоёр биеэ хяналцан өө харж
баахан хөшилдөв. Гэнэт лам шуугин барьж авахад нь Эрдэнэ ольж аваад тонгоров. Лам ар
зоогоороо пад хийтэл унав.
- Аюултай тонгордог хvн байна шvv
41
- Аль хошууны хvн бэ?
- Мэдэхгvй, дэвхрэг Итгэлтийн шинэ зарц гэж Эрдэний тухай ярилцаж байлаа.
Эрдэнэ зодгоо тайлаад, дээлээ өмсөж байхад нилээд согтуу Итгэлт ирлээ.
- Сайхан тонгорлоо шvv
- Арай гэж л давсан боллоо
- Шөрмөстэй банди байгаа юм. за Эрдэнэ минь их насаа мордуулж орхи. Өнөөдөр бид хоёр
нэг магнай тэнийх байх аа.
Өчигдөр азарга давхихад ноён Сvрэнгийн азаргууд замаас угтан нийлж уралдаад, тvрvvлж,
Итгэлтийн хээр азарга гуравдугаар иржээ. Харин өнөөдөр Итгэлт хээр морио тvрvvлж ирнэ
гэж итгэж байгаа юм.
- Урамгvй юм. Сvрэнгийнх хагас замаас нийлээд тvрvvлж орхих юм гэж Эрдэнийн хэлэхэд
Итгэлт зэвvvхэн инээмсэглэж гол асар руу хялайн харснаа
- Юу гавьдаг юм бэ? луйвардаж л байг. Миний хээрийн өмнө гишгэхийг нь vзье гэлээ.
- Зам хагаслана гэдэг чинь ядахдаа морь тэлж орхино...
- Олигтойхон цогчин дуган бариулж чадахгvй байж луйвардахдаа уургын морь шиг...
Хянамгай бөгөөд ухаантай Итгэлт архины халуунд нандин сэтгэлийн нууц бодлоо дэлгэчих
шахжээ. Итгэлт, ноёд, тайж нартай атаархаж явдаг. Ялангуяа тайж нар албанд өнчин ишиг ч
өгөхгvй байхад өөрөө өдий төдий юм өгч байгааг бодох бvр сэтгэл нь хорсон, атаархлаар
дvvрч «Хошуу тонож хагартлаа идэж, илжиртлээ унтахаас өөр юу ч чадахгvй дамшгууд.
Ядахдаа хэдэн хамжлагаа ч зарж чадахгvй арчаагvй мөртлөө хортой, мунхаг мөртлөө
шунамгай амьтан» гэж жигшин бухимдаж хэрэв би хошуу толгойлж байсан сан бол эд нар
шиг хөдлөх бvрдээ хятадын пvvсэнд нялх хvvхэд шиг мэхлvvлэн өр тавьж албан татвараар
мань мэтийнхнийг чирэгдvvлж байхын оронд хошууны тоогоо алдсан гуйлагчныг цуглуулж
авчраад уяагий нь уртхан уяж, угаадсы нь өтгөхөн шиг өгч байгаад цэмбэ нэхvvлэхгvй юv»
гэж хvртэл бодож байсан билээ.
Гэвч энэ тухайгаа хэнд ч хэлээгvй. Гэтэл өнөөдөр хундага архи хэтрvvлж ууснаас болж
эрvvлдээ бодсоныг согтуудаа гэгчээр Эрдэнэт сэжvvрийг нь цухуйлгажээ. Гэвч согтуу хvн
сохор ухаантай байдаг болохоор ам алдсанаа мэдээд:
- Эрдэнэ минь архины яриа хэрэггvй. Харин их насаа тvргэн мордуулчих гээд vлэмж
согтсоноо мэдэгдэх гэсэн бололтой найгав.
- Таны хэлдэг vнэн юм шvv гээд Эрдэнэ цааш явжээ. Эрдэнийн хойноос нvдээ цавчлан харж
байхдаа «таны хэлдэг vнэн юм шvv гэнэ vv. Бас л яггvй дамшиг байна. Ер нь энэ Эрдэнэ
амаргvй эр шvv» гэж бодлоо. Ингээд алгуур эргэж хэд алхтал ноён сvргийн морьд асар эргэж
байгаа нь нvднээ тусахад гэнэт эргэж: «Эрдэнэ хvvе Эрдэнэ минь» гэж хашгираад шогшин
очив.
-- Өвгөн минь, хэрхэвч тvрvvлж болохгvй. Нөгөө ноён чинь таалж орхино. Батад унуулаад
сайн захиж өгөөрэй. Цаад Хонгор галзуу бол тvрvvлvvлээд хээр мориноос минь салгаж
орхино гэж хэлэв.
Эрдэнэ Итгэлтийн хэлснээр тvрvvлж болохгvйг Батад захиж өгөөд хээр морь аман хvзvvнд
нь иржээ. Харин тvрvvлж ирсэн морийг Луу гvн таалж, эзэн нь урт авид хадагтай хоцорчээ.
Замаас нь амдуулж тавьсан ноён Сvрэнгийн морьдоос айргийн тавд давхисан морьгvй байв.
Yvнийг хараад Итгэлт цаглашгvй баярлаж, «амьтны аль шилдэг морьдыг таалах нэрээр
дээрэмдэж аваад, дургvйд хvчгvй гэгчээр хvн албадаж сохор зоосны хөлсгvй уяулсан морьд
хомоол хамаас өөр яах билээ дээ» гэж дотроо боджээ.
Тэр орой Итгэлтийн хамт Павловынд очих замдаа Эрдэнэ Итгэлтэд орон нутгаасаа гарсан
42
vнэн учрыг ярьжээ.
- Тийм байхаа. Би чамайг яггvй эр гэж бодоод байсан юм. Эрдэнэ минь манай хошууны бузар
хэргийг уудлах юм бол далай л гэсэн vг... гэвч тийм зоригтой аавын хvv байхгvй гэж хэлэв.
- Итгэлт гуай минь бяртай хvнийг хаяхад бяр хэрэгтэй. Ноён бол бяртай, бас бэлтэй
болохоор, тэдэнтэй заргалдах гэвэл бузар хэргийг нь мэдэхээс гадна, хахууль өгөх бэлтэй
байх хэрэгтэй юм шvv. Над шиг унах морьгvй унагаах ямаагvй хvн бол өөрөө л хохирохоос
өөр олз олохгvй сална. Харин тан шиг бэл хөрөнгөтэй хvн бол... гэж Эрдэнэ нам дуугаар vгээ
аажмаар сунжруулан хэлэхэд Итгэлт таслан «өдөр шөнөгvй шогшиж, өлбөрч vхэхээс бусдыг
vзэж баймааж хуримтлуулсан хөрөнгийг нэгийг гаргаад арвыг олохгvй юман зарцуулж бас л
болохгvй байна шvv» гэв.
Итгэлт ноёд, тайж нартай атаархаж явдаг боловч тэдэнтэй ил тэмцэхийг огт бодохгvй.
Тэмцэл ч хэрэггvй мэт байдаг байлаа. Тэд хэдийгээр эрх ямбатай боловч над шиг чадалтай
биш, хэдхэн жилийн өмнө солих мориор ховорхон байсан Итгэлт одоо хошууны тэргvvн
баяны нэг болжээ. Тvvнээс тайж нар хvртэл мөнгө зоос зээлж, айлчлан очиход нь хөл алдаж,
архи айргаа барьж байхыг хараад өөртөө бахархан, чадалдаа бишрэн итгэх сэтгэл оволзож
явдаг билээ. Энэ учраас сvvлийн vед атаархлын хажуугаар тэдний арчаагvйг доромжлон
шоолох сэтгэл төрдөг бөгөөд тvvндээ ханаж тэдний дээрээс ширвэн харж явдаг болжээ.
Луу гvний хvрээний баруун дэнд дээр Павловын барьсан саруул том гэгээвчтэй хэдэн
өрөөтэй заамал дvнзэн байшин Эрдэнийн сэтгэлд их л таалагдав.
- Сайхан байшин байна шvv гэж Эрдэнийн хэлэхэд Итгэлт байшинг анх удаа vзэж байгаа юм
шиг ажиглаж харснаа, ийм юм л бариад сууцгааж чадахгvй байгаа юм даа. Мөн ч болоогvй
байна даа гэж толгой сэгсрэн хэлэв.
Хашаанд ороход тvлээ хагалж байсан алиа Петр угтаж ирээд Эрдэнийн гарыг чанга атгаж:
- Барилдаж байхыг чинь харсан. Чи лав тvрvvлэх байх аа гэж хөгжилтэй инээмсэглэн хэлээд
Эрдэнийг ажиглан харлаа
- Сайхан бэлэгтэй vг байна хө. Барилдаж байгаа болохоор тvрvvлэх хvсэлгvй яаж байх вэ дээ
гээд Эрдэнэ тачигнатал инээв.
Ингээд байшинд орж зочлуулав. Гэтэл морьтны хишиг явганд гэгчээр найзындаа ирсэн
Итгэлийг бараадан Бадарч, Жамбал хоёр ирэв. Харин Цамба Дулмаатай жаргах гэж
Итгэлтийн эрээн майхан руу явжээ. Алиа Петр ч баян хуураа алдлан татаж өргөн банзан
шалыг нахилзуулан бvжиглэв. Эрдэнэ ч «эр бор харцага»-аа эрдvvхэн дуулжээ.
Маргааш чинь Эрдэнийг амлаж аваад хvртэж орхино доо гэж уулаас их омог нь орос архинд
улам бадарсан Бадарчийн хэлэхэд Эрдэнийн царай уласхийж хор нь даринд гал оруулсан мэт
шатсан авч энэ байдлаа нуух гэж худал инээмсэглэж:
- Барилдаад л харъя даа. Ямар шороон дээр ойчихоос шорон дээр ойчих биш гэв.
- Бардам амтын гуя шалдан гэж монгол хvн хэлдэг шvv гэж алиа Петр хэлэхэд ямар утгатай
юм ярьж байгааг ойлгож чадаагvй эзэгтэй, Бадарч хоёроос бусад нь инээв.
Муу орос чи ч сачий байвал vзэхгvй юу гэж хэлээд Бадарч босож бардмаар ханхалзав.
Ингээд Петр Бадарч хоёр барилдах болов. Дээр мандсан сар, дотроос олон лаа гэрэлтvvлсэн
гэгээвч хоёрын гэрэлд тэд өрж хэсэг зогссоноо орос Бадарчийн мөрөн дээрээс барьж аваад
учир дvрсгvй эргvvлэв. Тэгээд тавих гэтэл Бадарч намс хиймэгц тонгорч орхисон чинь
барьцгvй байсан Петр харуулдан унав.
- За шалдан байна уу? гээд Бадарч бvдvvн дуугаар тавлан инээв.
Тэр шөнө Эрдэнэ бараг л унтаж чадсангvй. Бадарчийг хаях арга сvвэгчлэн хийдэг мэх бvхнээ
бодов. Өглөө наадам руу зэрэгцэн явж байхдаа Итгэлт дуугvй бодол болон яваа Эрдэнэд
43
«Бадарч өнөөдөр чамайг авна даа Эрдэнэ минь эр хvн байна даа. Хичээж л vз» гэж хэлэв.
Эрдэнэ хошуугаа мурилзуулан инээмсэглэхээс өөр хариу өгсөнгvй. Yнэхээр ч тавын даваанд
Бадарч Эрдэнийг амлан авчээ. Эрдэнэ өрөөд зогсож байхдаа «Тайшир хан минь» гэж дотроо
хэд дахин хэлэв. Эрдэнэ барьцаа гvйцээж аваад тонгорьё гэж шийджээ. Харин Бадарч
Эрдэнийн хөдөлсөн шарыг улам буцалгаж байгаад хийсэн мэхэнд нь хариу хийе гэж бодож
байв.
Чоно өтлөвч хургандаа, цорж өтлөвч балиндаа гэж Бадарч Эрдэнэд сонсогдохоор хэлээд
шороо авч алгаа vрээд ханхалзан өрөх vед нь Эрдэнэ дайран орж, зодогны нь ар далавчинд
гар нь хvрэхийн хамт эргэж тонгортол барьцаа тавьж биеэ сул орхисон боловч Бадарч ард нь
vлдэж Эрдэнийн бvслэхээр тэвэрч дээр өргөөд урьдахаас чанга хаяжээ.
Сvрхий барилддаг цагаачин бөхийг зоригтой авч хаясан Бадарчид луу гvнийхэн их л
талархав. Харин Итгэлт тvvний хоёр хvvхэд, бас энэ хоёрын барилдахыг харах гэж зориуд
ирсэн Петр Эрдэнийн ойчиход нvдээ анин далдирчээ. Эрдэнэ зодгийнхоо хөвчийг тайлаад
урамгvй буцаж явахад нь Цамба тосож очоод ёстой тавласан харцаар гөлийн ширтэж
байгаад:
- Хvзvv толгой чинь vргэлж vлдсэндээ баярлаж байна уу гэхэд нь
- Юу ч болсон чамдаа л зөв дөө гээд өнгөрөв. Тэр орой Эрдэнэ Петр хоёр Итгэлтийн тогооны
майханд нэрмэл архи хуваан ууж нилээд юм ярилаа.
- Намайг энд ирэхэд манайхан, монголчуудын амьдрал нь ч, ухаан санаа нь ч уулын зэрлэг
баавгай шиг гэдэг. Гэтэл та нартай танилцаад ирэхэд яг л бидэн шиг л зовох цагтаа зовж,
баярлах цагтаа баярласан улс байх юм. Би ч монголд ирээд гурван жил болж болоход их юм
мэдлээ гэхэд
- Манай улс сайхан улс шvv. Монгол хvн цагаан санаатай, нөхөрсөг гэвэл
- Монгол хvн ч олон янз. Сайн ч бий, муу ч бий гээд Петр зальтай нvдээр Эрдэнийг харж
инээмсэглэв
- Олон хvн сайнтай муутай гэдэг болохоор аргагvй л тийм дээ гэж Эрдэнэ хэлэв
- Эрдэнэ чи бид хоёр сайхан танилцлаа
- Тэглээ шvv
- Чи таван онд орос оронд болсон явдлыг мэдэх vv?
- Морин жил vv?
- Яг тийм
- Баатар цагаан хааны ширээг булааж авах гэж vймээн гаргаад налам дарагдсан юм гэдэг, тэр
vv?
- Би тэр хэрэгт оролцоод цөлөгдсөн хvн шvv дээ. Эрдэнэ гайхан Петрийг хэсэг харлаа. Петр
инээмсэглэж байснаа «тийм шvv Эрдэнэ минь» гэлээ
- Чи бид хоёр шиг модоо барьсан гуйланчин хаад ноёдтой өрсөлдөөд сайнаа vзэхгvй. Муур
барсын зан гаргавал vхэхийн цондон гэсэн vг гээд Эрдэнийн царайд гуниг хорсол хослон
өтгөн хар хөмсөг нь заналаар эрчлэв.
- Сайныг vзэж болно шvv
- Бид хоёр шиг л хvн хvний нутаг, гvний газар цагаачилж явахыг сайхан гэх vv?
- Чи бас цөлөгдсөн хvн гэж vv? гээд Петр Эрдэнийг харлаа. Эрдэнэ Засагт хантай заргалдаад
орон нутгаасаа хөөгдөх шахаж гарсныг Итгэлтээс өөр хvн яриагvй билээ. Яриад уршиг
болохоос олз болохгvй гэж бодож байсан. Гэтэл энэ орост яримаар бодогдов.
- Бараг тийм. Би засагт хантай заргалдаад орон нутгаас хөөгдөж гарсан хvн гэж эхлээд
өөрийн амьдралыг ярьж, ингээд нохойтой өшөөтэй хvн хормойгvй, ноёнтой өшөөтэй хvн
44
хонгогvй гэдэг болсон хэрэг дээ гээд гомдолтой инээмсэглэн яриагаа дуусгажээ.
Эрж явсан хvнтэйгээ уулзсан хvний сэтгэл баяр, сандралаар дvрдэг билээ. Эрэл нь хичнээн
удаан, хэцvv байсан бол энэ сэтгэл төдий чинээн их байдаг. Эрдэнийг яриаг сонсоод Петр
олон жилийн турш эрж явсан хvнтэйгээ уулзсан юм шиг болов. Тvvний томрон гайхсан
хонин бор нvдэнд нь их барын оч гялалзан монголчуудыг өмгөөлөн Павловтой маргаж
байхдаа ярьж байсан баатар өөртэй нь учирсан шиг бодогджээ. Гэхдээ Эрдэнэ бол нам
унтсан баатар биш, харин гэнэт сэрээд буруу тийшээ ухасхийгээд хад мөргөөд гайхан
зогссон баатар гэж бодогдов. Эрдэнийн тэнцэл буруу байсныг Петр бvрэн ойлгож байсан
боловч тvvнийг нь зэмлэсэнгvй.
Бид хаант засгийг бvрмөсөн устгана. Тэгэхгvй бол тvvний балгийг арилгаж чадахгvй.
Yндсээр нь тасална. Yvнийг нэг хоёр хvн хийж чадахгvй. Тvм буман хvний хvчийг нэгтгэн
зангидаж баймааж хийнэ... гэтэл Дулмаа дуу аялан орж ирээд энэ хоёрын яриаг таслав. Ямар
ч удаан ярьдаг улс вэ дээ гэж байдаг гоёлоо өмсөөд, гэзгээ гялалзтал самнасан Дулмаа ер
бусын хөгжилтэй хэлээд жижигхэн ногоон модон хайрцгаас толь авч нvvрнийхээ тал бvрээс
тольдон өвөртлөөд гарахад нь Эрдэнэ:
- Дулмаа хаачих нь вэ гэлээ
- Холдохгvй гэж эргэж харалгvй хариулан нам хоолойгоор дуу аялан алга болов.
Эрдэнэ Петрийн яриаг сонсоод баймаар байлаа. Өндөр их хvчтэй орос улсын цагаан хааныг
устгана гэх нь дэмий vг мэт санагдав. Чуулган дарга Богд эзэн дээр байдаг Засагт хан тийм
хvчтэй байхад дээрээ эзэнгvй баатар цагаан хааны хvч хэмжээгvй байх ёстой. Гэтэл энэ
оросын ярианд ямар нэгэн их итгэл байх шиг санагдав.
- За тэгээд чи яаж баатар цагаан хааныг дийлэх хvн бэ дээ?
- Би ганцаараа дийлэхгvй. Харин бид бvгдээрээ нэгдвэл дийлнэ
- Баатар цагаан хаан гэдэг чинь хэдэн бум цэрэгтэй асар их хөрөнгөтэй хvн шvv дээ. Гэтэл та
нарт юу байгаа юм бэ?
- Бидэнд юм бvхэн бий. Тэр олон буман цэрэг чинь бидний өрөөсөн дугуй, бас тэр их
хөрөнгийг чинь баатар цагаан хаан хийгээгvй, бид хийж тэр дээрэмдсэн юм. Ингэхлээр хэрэг
дээрээ бидний хvч илvv гэхэд нь Эрдэнэ тоомжиргvй инээмсэглэж
- Тэр чинь өрөөсөн дугуй чинь чамайг барьж аваад Ангарын хот руу цөлсөн биз дээ гэсэнд
Петр босож Эрдэнийн өмнө нь очиж явган суугаад, толгойгоо урагш сунган
- Тиймээ, барьсан. Гэвч маргааш надтай нийлээд цагаан хааныг барьж авна гэхэд Эрдэнийн
нvдэнд нь цагаан сэтгэлийн хошигнол тодорч Петрийг ширтэж байснаа
- Тэмээ туйлаад тэнгэрт хvрэхгvй, ямаа туйлаад янгиа эвдэхгvй гэдэг vгийг чи сонссон уу?
гэв
- Чи хятадад манжийн төр унасныг сонссон биз дээ
- Сонссон
- Манжийн хаан олон буман цэрэгтэй ч байсан. Арвин их хөрөнгөтэй ч байсан шvv дээ. тийм
vv?
Эрдэнэ хэсэг дуугvй бодол болон суув. Петр мэхээр гаансандаа тамхи нэрж аваад татах зуур
Эрдэнийг ажиглав. Эрдэнэ зууж байсан гаансыг амнаас нь авч хэд сороод буцааж аманд нь
хийгээд цааш татсан утаагаа алгуур vлээх зуур
-- За тэгээд та нар баатар цагаан хааныг дийлчихээд дараа нь яах улс вэ? гэж асуув. Петр
босож байрандаа суугаад хул айраг хийж шимэн ууж гарынхаа алгаар шар сахлаа арчсанаа
«тэр бол өөр зvйл» гээд эхлэх гэтэл нөгөө майхнаас «Петя» гэж дуудах Павловын аргил дуу
тод сонсогдов. Петр ухасхийн босоод «хоёулаа дараа тавтай ярина» гээд гарлаа. Эрдэнэ
45
нvдээ, цавчлан хэсэг сууснаа «Павловыг дуудахад сандран, огло vсэрч байж баатар цагаан
хааныг ширээнээс нь халиулна гэнэ шvv. Аавын хvvгийн санаа арвин гэж, яахав дээ
хөөрхий» гээд ганцаараа инээмсэглэв.
Наадмын дараа Эрдэнэ суурь тоолж эхлэв. Нэг өдөр Доржийн эх Буян чавганцынд ирлээ.
Буян чавганцад ганц хvvгээс өөр тулах мод тоолох ямаа vгvй билээ. Хvv нь байхдаа айлан
ажил хийж амь зууж байжээ. Гэтэл цэрэгт явсан учир амьдрахын эрхээр Итгэлтээс хоёр зуун
хонь авч өдөр шөнөгvй майжигнан дагаж хөлсөнд авсан юмаар цаддаггvй боловч хоосон
хонохгvй амьдарч байв. Өнгөрсөн хавар сураггvй болсон хvvгийнхээ тухай ламаас асуусан
чинь өдий төдий гvрэм буулгасан учир тvvнийг уншуулах гэж Итгэлтийн хониноос нэг эм
хонь барьцаанд өгчээ.
Эрдэнэ мал тоолж vзээд тэр хонийг vгvйлж асуухад чавганц бултаж vзээд болохгvй
болохоор нь идчихсэн гэж хэлэв. Мал тоололт дуусгаад өнгө зvс, нас им тамгыг нарийн
ялгасан данс хийж Итгэлтэд өгөхдөө Буян чавганц нэг эм хонь идчихээд анхандаа бултаж
vзээд дараа нь vнэнээ хэлснийг сонин болгож яриад «намар хөлснөөсөө нөхөж тавина гэсэн»
гээд vгээ дуусгав. Тосыг усаар, толийг шилээр гэгч болж байгаа нь тэр дээ гэж Итгэлт тайван
хэлээд дансыг авч том шар вааданд боож авдартаа хийжээ. Эрдэнийг тэр орой Итгэлт сайхан
vг олж ядан магтаж орос газрын сайн архиар дайлжээ. Маргааш нь Галсанг явуулж Буян
чавганцаас хонио авч өөр айлд өгсөн. Хэдэн хонь хариулж хөлсөөр нь амь зууж байсан
чавганц уг малыг vлдээх өгөхийг уйлан, мөлхөн гуйсан боловч тус болсонгvй. Ядарсан
чавганцыг ямар зовлонд унагааснаа Эрдэнэ мэдээгvй билээ. Гэтэл нэг өдөр хошуу хvрээний
гудамжаар явж байтал хар сав vvрээд айлын vvдэн дээр юм гуйж байсан Буян чавганцтай
тааралдав. Чавганц Эрдэнийг танимагц, таягаараа занаж «муу цагаач чи ядарсан чавганцын
мууг vзэж ханав уу? Чамайг над шиг л эх төрvvлсэн байх даа. За яахав. Итгэлтийн угаадсыг
идээд vргэлж цатгалан явахыг чинь би эс боловч, миний хvv харах байх» гэж хараав.
Эрдэнэ «авгай минь, авгай минь» гэхээс өөр юу ч хэлж чадахгvй ангалзаж байхад чавганц
хэлэх vгээ хэлж аваад майжигнан явжээ. Эрдэнэ санамсаргvй юу хийснээ ойлгож чавганцыг
vнэн сэтгэлээсээ өрөвдсөн учир Итгэлтээс Буян чавганцад малаа эргvvлж өгөхийг гуйхад:
- Эрдэнэ минь, хэрэггvй нинжин сэтгэлээ орхи. Чи бодооч дээ. Буян чавганцад би гэм
хийгээгvй. Харин өөрөө өөрийгөө толгой руу ус хийсэн хvн. Тvvнд дахиж мал өгч би л
чадахгvй гэж хатуу хэлжээ.
Намар Эрдэнэ Петртэй хамт Итгэлт Павловын худалдаж авсан vхрийг цуглуулж сvрэглэн
туулгах ажилд явах гэж бэлтгэж байтал гэрт нь Өлзий ирж уулзахад газар дээрх ганц дvvгээ
амьд мэнд явааг сонсож тэсгэлгvй баярлав.
- Та Төмөртэй уулзвал намайг амьд мэнд явна гэж хэлээрэй. Бас надтай уулзах гэж энд
ирсний хэрэггvй. Луу гvний нохой нь хvртэл Төмөрийг занаж хуцдаг бололтой гэж Эрдэнийн
хэлэхэд Өлзий
- Би мэдээд, чам балаг болохгvйг хичээж чиний сургийг битvv гаргах гэсээр олох хоног
тэнэж орхилоо гээд инээмсэглэв.
XIII
Төмөр Тvгжилийг дагуулан хvрээ орж Эрдэнээг сураглаад олсонгvй. Харин Сайд вангийн
нутаг, Луу гvний нутгийн зах билчээрт Засаг ханы Эрдэнэ гэдэг хvн ирж суурьшсан тухай
олон хvн дамжин там тус сураг гаргажээ. Ингэж явтал туйлдаж ядарсан Хуягтай дайралдаж
нэг морио өгч, хөл залгуулаад, явахад нь эцэг Өлзийдөө ахын минь тодорхой сураг гаргаж
өгөхийг захиарай гэж хэлээд зам шуударч Тvгжилийг дагуулан хос морь хөлөглөн зvvн өмнө
зvг барьж довтлов. Гурав хоног хэлэн дээрээ юу ч тавилгvй, зөвхөн нэг удаа морьдоо
46
услахдаа ус уугаад явсанд Тvгжилийн гол харанхуйлан, морины хатиралтад гэдэс дотор нь
тасрах мэт болж байв. Харин Төмөр дөрөөн дээрээ босож зогсоод «Эрдэнэ засгийн унага»-аа
шуранхайлан дуулж явахад Тvгжилийн уур хvрч, бачимдавч яах ч аргагvй байлаа. Гуравдахь
өдрийн орой жижигхэн задгай булаг дээр очиж морьдоо услав.
Төмөр захаараа мөстсөн жижигхэн горхины хоёр талд гишгэж, бөхийн ус залгихад хоёр
шанааны нь булчин байн байн зангирч, төвөнхий нь нэг том болж, нэг агшиж байв. Тэгээд
өндийж нvvрээ угаагаад дээлийнхээ хормойгоор арчив. Тvгжил горхины захад элэглэн
хэвтээд чанга чанга сороход харьсан ус эрvvгий нь дагаж урсан дээлийн энгэр нэвтэлж байв.
Одоо ч хvрэх газартаа ойртож байна даа гэж Төмөр хэлээд морьдоо сайн услах гэж исгэрэв.
Хичнээн өртөө vлдээд байна гэж усны эрэг дээр хэвтэж байсан Тvгжил найрын эхнээс аваад
хундага алгасаагvй уусан хvн найр төгсөхийн vед бусдыг хардаг нvдээр Төмөрийг харж
асуув.
- Хоёрхон хоногийн явдал vлдээд байв
- Төмөр гуай би тэсэхгvй нь, гэдэс тасарч байх шиг байна. Амарч юм идье гээд хацраа нойтон
шаварт нааж нvдээ анив.
- Х.. хэ цис чамайг чинь овоо эр гэж бодсон юмсан огт хэрэггvй амьтан юмаа гээд Төмөр
vгний хариу ч vгvй хэвтэж байгаа Тvгжилийг баахан ажиглаж байснаа морьдоо чөдөрлөн
тавиад богцоо авчирч давслан чанасан мах гаргаж
- За ид. Ямар найрлах гэж яваа биш гэж хэлэв.
Тvгжил мөлхөж ирээд дал авч том vмхэн залгиад зогисов. Төмөр борцноосоо хатсан гvзээ
гаргаж дэвтээх гэж усанд хийлээ. Мах vмхлэн зогисож байгаа Тvгжилийн дэргэд ирээд:
- Арван тавны цагдаа ирлээ гэсэн чинь Тvгжил цочин өндийж харвал юу ч байсангvй
- Хаа?
- Зогисоогий чинь зогсох гэж хуурсан юм гээд Төмөр бvдvvн дуугаар хөгжилтэй инээв.
Төмөр дунд чөмөг авч яралзсан цагаан шvдээрээ шир, шир хийтэл тасчин идээд ясы нь
«Тайшир хан минь» гээд баруун зvг шидэж орхив. Дараа нь дөрвөн өндөр, сvvж хоёрыг
дараалан идэж ясыг нь урьдах ёсоор «Шилийн богд минь» гэж зvvн урд зvг шидээд хvйтэн ус
баахан ууж, хайрга хөрсөн дээр эмээлээ дэрлэж унтав. Тvгжил ч гэдэс гарч ухаангvй унтав.
Шөнө дундын vед Төмөр Тvгжилийг сэрээв. Харвал морьдоо барилж ирээд эмээллэчихсэн
байв. Нөгөө дэвтээсэн гvзээндээ ус хийгээд Тvгжилд ганзгалуулав.
- Yvгээр юу хийх юм бэ?
- Говь огтолж гарахдаа булаад эргэж ирэхдээ ууна гээд мордоход Тvгжил дуртай дургvй
мордлоо. Тэр бvх бие нь няцран өвдөж «Юунд энэ золигтой нийлэв дээ» гэж бодон дотроо
бухимдана. Ингэж хэнхэг туссан юм шиг давхиж байхын оронд зоволгvй олз олж болох л
байсан шvv дээ. Хар тэнэг толгой энэ мангарын гарт vрэгдэх нь бололтой гэж бодож явлаа.
Дээш харвал vvл бvрхсэн тэнгэр дарж, урагш харвал битvv харанхуй манаран, шөнийн
хvйтэн салхи нэвт vлээн дутуу нойртой Тvгжилийн эрvv толгой нь өөрийн эрхгvй зодолдон,
vмхийгээр хэхэрч чухам аль зvг явж байгааг vл мэднэ. Төмөр урьдах хэвээр дөрөөн дээрээ
босож vл мэдэг урагшаа бөхийгөөд «Эрдэнэ засгийн унага»-аа vгийг нь хэлэлгvй аялан
давхина. Хоёр дахь өдрийн өглөө жижигхэн гvвээний орой дээр гарч мориноос буув.
Энд амарч, орой хvргэнэ. Бидний туулж ирсэн тэр говийг хар говь гэдэг юм. тэр харагдаж
байгаа уулыг Зотол гэдэг гэж Төмөрийн ярьж байхад Тvгжилд сонсох чадал байсангvй.
Төмөр морьдоо чөдөрлөж тавиад унтахаар хэвтэхэд нь эмээлээ тvшиж суугаад хөдлөх бvрд
нь ажиж байсан Тvгжил «Төмөр гуай, мах идье» гэв. Битгий дэмий ярь. Битvvлэх гэж ирсэн
биш, буцах зам гэж бий. Адуу хөөхдөө vлдсэнийг нь орхидог юм шvv гээд өөр яриагvй гэсэн
47
бололтой унтав. Тvгжил богцтой махнаас хулгайлж аваад идье гэхэд Төмөрөөс айгаад
чадсангvй болохоор аргагvй хэвтэв. Гэвч унтаж чадсангvй зvvрмэглэгчээ болоход элдэв
янзын юм зvvдлэн хар дарна. Оройн нар шингэхийн vед Төмөр сэрээд бослоо. Зотол хааны
орой дорно талдаа бараантай өрнө талдаа алтан шар дуулгаа гялалзуулан хар говийн дунд
vелсэн зэрэглээ далайн давалгаат дvрслэн тоглож байв. Тvгжил бэрд болж төрөөд өмнөө
тавьсан таваг махнаас ганц огтлом ч идэж чадахгvй ядран зvvдэлж байтал Төмөр угз татан
сэрээжээ. Yдшийн бvрэнхий болоход мордоод цааш хэсэг явснаа: «тасдаж хөөгөөд, явдал
дундаа морьдоо солино. Би барьж өгөхөд чи морин дээрээсээ хазаарлаж аваад зайдан унана.
Эмээлтэй морьдоо дөрөөгий нь зөрvvлж тавиад хамт тууна. Манаатай адуу болохоор хойноос
хөөнө шvv. Сандарч огт болохгvй» гэж Төмөр хэлжээ.
Тvгжил толгой дохихоос өөр хариу хэлсэнгvй. Хэлэх чадал ч тvvнд байсангvй. Төмөр
богцноосоо эвхмэл уургаа гаргаж бариад урагш гэлдрэн явахад хойноос нь Тvгжил дагасаар
таран идэж байгаа олон адуун дунд орж ирэв. Явсаар нөгөө захад нь гараад буцаж эргэхэд
Төмөрийг зогсоход Тvгжил дэргэд нь очив.
За энд сайхан морьдтой хоёр азарга адуу байна. Дотор нь шавхарсан морьд ч байна.
Зэрэгцээд яв гэж шивэгнэн хэлээд хөдлөв. Ингээд тавь гаруй адуу таслан хөөв. Төмөр
исгэрэн адууг хайр найргvй шилбvvрдэн явахад Тvгжил ч бvдvvн тэнзэн ташуураа зогсоо
жолоогvй даллан хөөж байв. Адуу хөөх баярт автагдан өлсөл, ядрал нь тvр мартагдаж
Тvгжилд ч ертөнц дээр vvнээс илvv сайхан юм байхгvй мэт бодогдож байв. Хөөгдсөн адууны
чимээ бараг тасарч байхад сэхээ орж юу болсныг ойлгосон дөрвөн адуучин хойноос нь нэхэж
эхлэв. Гэвч морио сольж амжсан Төмөр Тvгжил хоёр улам ширvvн хөөж явтал морьд
бvдрэхэд Тvгжил зайдан мориноосоо салж тонгорцоглон унав.
Адуу хөөж явсан Төмөр мэдсэнгvйд Тvгжил босож «Төмөр гуай аваарай» гэж хар
тэнхээгээрээ хашгиран гvйв. Энэ vед адуучны хашгиралдах дуу улам ойртов. Төмөр морины
амыг эргvvлж, Тvгжилийн дэргэд очоод явуут сундалдууж адууны хойноос ирж морий нь
барьж унуулав. Ингэсээр байтал нэхэгчид бvр ойрхон боллоо.
-- Одоо болохоо байлаа шvv. Чи ингээд алтан гадас чиглэн явж бай. Би гээд адуунаас хэсгийг
таслан vлдэв. Юуны ч учрыг олоогvй Тvгжил vлдсэн адууг хөөсөөр юу руу, хаашаа явж
байгаагаа vл мэдэн давхив. Төмөр хэсэг адуугаа хойноос нь алгуурхан хөөж явтал «Энэ явж
байна, гvйцлээ. Бариад аваарай» гэж хашгирсаар адуучид ирлээ. Төмөр хөөж явсан хэсэг
адуугаа орхиж өөр зvг зугтав. Нэг нь адуун дээрээ vлдэж, гурав нь хөөсөн боловч Төмөрийн
бараа тасарч алдав. Адуу хөөсөн хулгайчийг барьж чадаагvй боловч хөөлгөсөн адуугаа
бvрэн авлаа гэж баярласан адуучид эргэв. Өглөө нар мандахын vед Төмөр Тvгжилийг гvйцэж
ирлээ. Согоо шиг хорь гаруй морьдтой гуч шахам адуу ажээ. Yvнийг хараад ганц хоёр
чөдрийн морь, идэшний шараас хэтэрч яваагvй Тvгжил ядралаа мартаж сэтгэл нь олзны
баяраар бялхав.
Адуу хөөн vргэлж холхин өргөн говийг огтлох тийм амар хэрэг биш. Аажмаар Тvгжилийн
баяр vгvй болж өлсөх, цангах, ядрахын туйлд хvрч, зогсож амрах тухай Төмөрт хэлсэнд
«балаг болж адууны хагасыг орхиулчихаад бас амрах санаатай, ямар дvvрчихсэн эр вэ?» гэж
хөмсгөө зангидан уурлажээ. Тvгжилд дахиад хэлэх зvрх байсангvй. Yхсэн амьдаа бараг л
өөрөө мэдэхээ больж унасан мориндоо бvрэн захирагдан заримдаа адууны дунд орон
туугдаж явжээ. Нар шингэхийн vед Төмөр адуугаа зогсоов.
- Бууж булсан усаа ол гэж Төмөрийн хэлэхэд Тvгжил арай чарай мориноосоо бууж, гvзээтэй
усаа эржээ. Тvгжилийн нvдэнд өргөн говьд цангаж vхэх аюул тодрон бvх бие нь сулран, цог
нь буурсан харцаар Төмөр өөд гөлрөн.
48
- Өнгөрсөн бололтой. Газар маань биш шиг байна. Яадаг билээ? гэтэл Төмөр өргөн говийг
цочоосон бvдvvн баргил дуугаар паржигнуулан инээж
- Миний эмээлийн дор бий гэж авч тавьсан эмээлээ заажээ.
Энэ хоёр амарч мах идэж ус ууж аваад шөнө дундын vед хөдөлж явсаар өглөө нэгэн худаг
дээр очиж адуугаа услаад цааш хөдлөв. Эр охин нийлсэн долоон адуу замдаа хаяж
довтолсоор гурав хоног яваад дөрөв дэх өдрөө алгуур аянд орж заримдаа замын айлд орж
айраг тараг эргvvлэн явжээ. Тvгжил хvч тэнхээ орж, Төмөрөөс нууж гурван морь худалдаад
өртгийг нь аминдаа завшив. Анхандаа Төмөр мэдвэл яана гэж айн хэлэх vг бодож явсан
боловч Төмөр юу ч хэлсэнгvйд лав мэдсэнгvй гэж баярлав. Гэтэл нэг орой Төмөр айлд айраг
уухаар явахдаа адууны тvрvvнд яваа морийг зааж:
- Чи тэр хээр морийг битгий vгvй хийчээрэй. Тэр гурваар чинь битгий хэл, тийм арваар
солихгvй морь шvv гээд давхижээ.
Дараа өдөр нь Төмөр өнчин хоёр хvvхдээ хөтлөөд гуйлга гуйж явсан нэг хvнд сувай гvv
барьж өгөөд сэтэрхий тэвнэ ч авсангvй. «Хайран гvv, ингэж сохор зоосгvй vрнэ таран хийх
гэж би яваагvй юмсан. Халхын гуйлгачинг тэжээж барах юм уу?» гэж Тvгжил бодоод
бухимдан уур нь хvрсэн боловч Төмөрт хэлж яахин чадах билээ. Ингэж явсаар нэг мэдэхэд
Сайд вангийн нутагт орж ирээд Өлзийгийнд очив. Гэтэл Эрдэнийн сураг гаргахаар явсан
Өлзий буцаж ирээгvй байжээ.
Хуяг Цэнд хоёр Төмөрийг ирсэнд хязгааргvйгээр баярлан саяхан алсан сарлагийн бор махаар
дайлав. Бас Пvрэв тажийн тухай ярьж бөөн инээдэм болцгоов. Оройн нар нь унь өөд гарахын
vед Төмөр, Тvгжил хоёр явах болжээ. Эр эм хоёр хонож өнжөөд явахыг гуйсанд Төмөр
морин цагаан шvдээ яралзуулан инээмсэглэж:
- Гэрт орох, гэгээнд мөргөхийг цээрлэсэн хvмvvс шvv дээ. Харин Өлзий гуайг ирэхэд
удахгvй уулзана гэж хэлээрэй гээд гарч Өлзийд өгөөрэй гэж бас нэг тарган гvvгээ орхиод
«битгий зов гэж хэлээрэй. Халхын нөгөө захаас авсан юм шvv» гэжээ.
Төмөр Тvгжил хоёр явсаар нэг ууланд бууж адуугаа хаданд хашаад унтахаар хэвтэв.
- Энэ адуугаа яах вэ?
- Тарган баатар вангийн ядуучуудад тарааж өгөөд эргэнэ
- Yнэ өртөггvй юу?
- Тэднээс ямар балдуугий нь авдаг юм
Төмөрийн энэ vгэнд Тvгжилийн гол харлан өдий газар биеэ зовоож явж олсон энэ сайхан
амьтдыг сэмэрхий самбайн ашиггvй өгнө гэж vv. Яаж болдог юм бэ? гэж харамсан, эсвэл энэ
адууг тууж Төмөрөөс зугтах, эсхvл ямар нэгэн аргаар барьж Луу гvний тамганд тушааж
шагнал аваад бас адууг завших бодол төржээ. Гэвч энэ бодлоо яаж биелvvлэхээ арга олохгvй
тvмэн бодолд дарагдан байтал ядарсан бие нь дийлж нам унтжээ.
Нэг сэрвэл vvр хаяарч, чийг vнэртсэн хvйтэн салхи баруун хойноос vлээж байв. Төмөрийг
харвал дөрвөн мөчөө тэлээд тайван унтаж байхад нь сэм босож бvдvvн тэнзэн ташуураа
аваад байдаг чанга цохисонд Төмөр өндийн ирэхэд хутгаа сугалан нэг бvлээд эргэж зугтан
мордож адууг хөөжээ. Хэсэг яваад гэнэт Луу гvний тамганаас шагнал авах тухай бодогдон
эргэж харвал Төмөр зогсоод найгаж байлаа. «Яаж ч магад. Амьд дээрээ салъя» гээд Тvгжил
улам хурдлав.
Төмөр сvвээгээ хоёр гараараа даран тогтож ядан байх зуур «хэдэн адсагаас болж хvн алах нь
байна шvv» гэж шивэгнээд нvд нь эрээлжлэн тvс хийтэл газар унаад ухаан алдав.
XIV
Итгэлт Павлов хоёрын худалдаж авсан vхрийг цуглуулан тамга тэмдэг тавьж суурилан
49
хуваарилаад хөлсний хvнээр Тvнхэн рvv туулгах ажлаа Эрдэнэ Петр хоёр дуусах болж
байлаа. Энэ ажлын дундуур улам дотно танилцаж сэтгэл зvрхнийхээ vгийг ярилцдаг болжээ.
Эрдэнэтэй ярихдаа Петр vлэмж дуртай. Учир нь Эрдэнэ бол хэлсэн vгийн зөвшөөрч байгаа
нь ч мэдэгдэхгvй. Эс зөвшөөрсөн ч мэдэгдэхгvй дvнсийн суудаг хvн биш. Хэлсэн vг бvхэнд
хариу тавьж, өөрийн бодлыг угтуулан хувийн жижиг зvйл Эрдэнийн зvрхний аль нэгэн
утсыг хөндөж аялгуу гаргадаг тул Петрт Эрдэнэтэй ярьж байх зөвхөн зугаацал цаг
өнгөрvvлэлт төдий биш байжээ.
Эрдэнэ, Петрийн ярианаас ертөнц дахины олон явдлыг мэдэж авч байсан бол Петр Эрдэнээс
монгол орны тvvх, зан заншил монгол хvний бодож, хvсэж явдаг зvйлийг ойлгож авдаг
байжээ. Бие биеэ баяжуулсан яриа дуусдаггvй болохоор энэ хоёр зав л гарвал ярьдаг болов.
Эрдэнэ ярилцах танилцах тутам Петр бол зөвхөн «алиа Петр» биш шархдаж хэд хоног
хаданд хэвтээд эдгэрэн нисэх гэж байгаа бvргэд шиг хvн бөгөөд vлэмж ухаан, тод
эрмэлзэлтэй эр гэдгийг ойлгож байсан бол Петр энэ уранхай дээлтэй, туранхай царайтай
монгол бол харанхуй амьдралын vерт урсавч тохиолдсон бvхнээсээ барьж авч чадахаар
барахгvй нэгэн цагт хvчтэй сэлэлтээр сөрж чадах чадалтай бөгөөд Тамирын гол шиг тунгалаг
ухаантай боловч тэжээмэл бяруу шиг итгэмтгий хvн байна гэж ойлгож байлаа.
Эрдэнэ Итгэлтийг магтан ярихад Петр «Итгэл чамд сайн, өглөгчдөө биш, чамаас цус, хөлс,
сэтгэлийг чинь хямдхан vнээр авч байгаа болохоор одоохондоо сайн байна» гэдэг бөгөөд
vvнийг нь Эрдэнэ зөвшөөрдөггvй, эцэстээ уул яриа нь баян, хоосны харьцааг устгах төрийн
том асуудал хvрч булаалдан маргадаг байв. Эрдэнэ «манай монгол улс» гэж ярих дуртай.
Гэтэл Петр «танай орон бол улс биш. манжийн дээрэмчдээс салаад, оросын дээрэмдэлд орж
байгаа орон. Оросын цагаан хаан танайхыг ганцаараа дээрэмдэж байх гэж тоглоомын улс
байгуулсан хэрэг» гээд vvнээ нотлох гэж Павловын vхэр худалдан авч байгаа, оросын өдий
төдий худалдаачин ямар ч гааль тvрээсгvй сэлгvvцэж тvvхий эдийг хямд vнээр худалдан авч
байгааг нэгэн төрлийн дээрэм гэж хэлдэг байв. Эрдэнэ vvнийг зөвшөөрдөггvй. Оросын
цагаан хаан туслаагvй бол монгол улс манжаас салж чадахгvй хэмээн боддог. Оросын
худалдаачид монголоос тvvхий эд авч байгаа байгаа бол ердийн наймаа гэж vздэг билээ. Та
нарт тусалсан цагаан хаан чинь хэрэгтэй болбол дуртай цагтаа та нарыг худалдаад, хэн
нэгэнтэй нь хувааж иднэ дээ гэж Петр vргэлж хэлдэг байлаа.
Бид оросын хаант засгийг устгаад, эрх чөлөөт засаг тогтсон цагт та нарт тусалж, танай улсыг
сайхан орон болгоно гэж Петрийн хэлэхэд «уухай чи бас биднийг тонох нь уу» гэж Эрдэнэ
хошигнон хариулав. «Тийм биш, харин бид дураараа орж ирэхгvй, та нар гуйгаарай» гэж
Петр захив.
Би гуйгаад, чи тусалж, монголд диваажин байгуулна. Харганын унгас тvvж эсгий хийх шиг
хэрэг байна даа гээд Эрдэнэ хөгжилтэй инээв. Петр шашин огт хэрэггvй гээд Богдыг муу
хэлэхэд нь «танай орост мэдэхгvй, харин манай монголд шашин богд хоёр шиг хэрэгтэй юм
байхгvй» гэж Эрдэнэ хариулдаг. Зарим хvмvvс маргалдахдаа уурлаж хэрэлддэг. Зарим нь урд
урдаа орох гэж өрсөлдөн хорон vг хаялцах буюу хашгиралддаг билээ. Гэтэл энэ хоёр тийш
биш байлаа. Харилцан нэг нэгнийхээ баталгааг тэвчээртэй сонсож, маргах бvр бие биедээ
итгэлцэж, нөхөрлөлийн холбоо нь улам бvр бат болж байлаа. Намар гоёлоо өмсөж, ургамлын
өнгө нь шар ногоон туяатай болчихоод, өглөө vдэш өндөр уулын оройд хөхөмдөг манан
тунаран, тарга хvч авсан мал налайн билчиж, өнтэй газрын сайханд өнгө жавхаа бvрдсэн
шувууд дэгдэхэйнvvдээ дагуулан ганганалдаж байгаа Тамирын голын хөндий нь саяхан
суусан нөхрөө дагаад наадамд явах гэж vс гэзгээ самнасан залуу бvсгvйтэй адил байлаа.
Нэгэн орой Тамирын голын эрэг дээр морьдоо тавин амарч суугаад Эрдэнэ засагт хан
50
Гомбожавын бузар явдлын тухай ярив.
- Засагт хан Гомбожав хошууг тvмэн зовлонд унагааж байгаа юм. Yлэмж харгис, шунахай,
бас тэгээд тэнэг. Бvх бузар хэргийг нь уудалж заргалдвал дийлэх байх гэж бодсон юмсан. За
яахав эр хvн аль алдаж явахыг нь тэр гэх вэ? гэж яриагаа дуусгахад Петр нvдээрээ зальтай
инээмсэглэснээ «тэгээд яагаад дийлдсэн юм бэ» гэж асуув.
- Гомбожав хошуу дээрэмдэж чаддагаараа хахууль өгч байгаад дийлж, би гуйланчнаараа
хахууль өгч чадаагvй дийлдсэн юм.
- Эрдэнэ минь, чи чинь ямар хvvхэд шиг юм ярьдаг хvн бэ? зарга шийдэж байгаа төр нь
Гомбожавын юм шvv дээ. Ноёдын төр байсан цагт чи Гомбожавыг дийлэхгvй
- Би заргынхаа бичигт нэг ч худал юм бичээгvй хvн дээ
- Тэр ямар хамаатай юм бэ? ганц нэг хvн заргын бичиг барьж гvйгээд ноёдыг дийлэхгvй
- Чиний бодлоор яавал дийлэх вэ?
- Ноёдын төр өмхөрсөн боловч бvдvvн мод юм шvv.
Энэ учраас олон хvн нийлж байгаад хөрөөдөх хэрэгтэй. Бvр vндсээр нь хөрөөдөж унагаах юм
шvv гээд Петр Эрдэнийг ширтэв.
- Уухай. Олноор нийлж байгаад хөрөөднө гэнээ.. надтай хэн нийлэх юм бэ? Шоронд ороход
минь эхнэрээс минь өөр хэн зовсон билээ. Эзэн ноёнтойгоо заргалдсан хvн аргагvй л гэж
байсан байх. Луу гvний хошуунд бол надтай нийлэх нохой ч байхгvй. Бадарчин ойчиход
минь бvх наадамчид баярлаж хашгиралдаж байхыг чи харсан шvv дээ.
- Буруу замаар будаа тээвэл буцахдаа шороо тээнэ гэж танай монголын vг байдаг. Чи тэмцлээ
буруу эхэлснээс одоо цөхрөн ир чинь мохсон байна. Амьдралыг нэг удаа тонгороод дийлж
хэн ч чадахгvй. Буруу тонгорвол өөрөө шалчийтал дарагдаж орхино.
Эрдэнэ амьдралыг зvсээд гарна гэж бодож байсан удаа бий. тэгээд ч Засагт хантай заргалдаж
билээ. Гэтэл зөв хэрэгтэй буруутан, давхар давхар зовлонд нэрвэгдээд vнэхээр цөхөрч
байлаа. Заяагдсан амьдралаас хэтэрч, бяруу болоогvй байж бухыг хэрэлтээр хэрснээс болж
хагартал мөргvvлэх шахав гэж боддог болсон. Эрдэнийн тэмцэх ир нь мохоод Итгэлтийн
хишгийг тvшиж амьдрахаас цааш юм харахгvй болжээ. Гэтэл Петр vvнийг нь тольдон харсан
юм шиг хэлэв. Эрдэнэ бургасны мөчир тасалж аваад холтсыг хумсаараа холцлон нvцгэлж
суухад нvдэнд нь гvн бодол тодрон байлаа.
Олонтой хvмvvс олны хvчийг эвлvvлэн тэмцэнэ гэдэг хэцvv юм шvv. Тэвчээр, зориг, гарз
хэрэгтэй. Энэ бол хvчир ажил. Гэхдээ сайхан vйл юм гээд Петр баян хуураа авч дуулав.
Дараа нь хуураа өвөр дээрээ тавиад дээр нь эрvvгээ тулан юм бодож байснаа «эрдэнэ, намайг
очиход хvv минь таних болов уу?» гэж асуув. Эрдэнэ бургасаа шидээд, Петрийг зөөлөн
нvдээр ажиглан харснаа «танина. Эхлээд жаахан бишvvрхэж байснаа таниад бvр салахаа
болино» гэлээ.
Эрдэнийн энэ vгэнд Петрийн нvд сэргэж сэтгэл нь хөнгөрч хөгжмөө алдлан татаж богино
огцом аятай аялгуу дарлаа. Тэр орой Эрдэнэ, Петр хоёр айл дээр сvvлийн суурийн vхрээ
тамгалаад дуусаж байтал Итгэлт Павлов хоёр нилээд согтуу давхиж ирлээ. Тэр хоёр vлэмж
хөгжилтэй бөгөөд олон vгтэй болжээ.
Павлов vхэр тамгалаад дуусаж байсан Петрийн дэргэд очиж мөр рvv нь алагдсанаа нvдээ
анилзуулан оросоор баахан юм яриад vгнийхээ төгсгөлд баруун гараараа салаавч хийн
хараав.
- Баатар цагаан хаан, Герман хvн хоёр дайтаж эхэлсэн гэнэ. Ширvvн зодоон болж байгаа юм
байх аа гэж Итгэлт сонин болгон Эрдэнэд хэлжээ.
- Тийм. Их дайн болж байхав даа. Манай орос гvрний баатар цэрэг германы нутаг руу
51
довтлон эцэг цагаан хаан vнэн ёстой шашнаа мандуулан сvр хvчнээ бадруулж байхав гэж
Павлов монголоор хэлэв.
- Баатар цагаан хааныг хэн дийлэх вэ? хэн ч дийлэхгvй. Тэр герман хаан гэгч дамшиг од нь
харваж орхисон хэрэг. Оросын их цэрэг гишгэж орхино гэж Итгэлт хэлээ ээдрvvлэн хэлэв.
Павлов дайн гарсныг Тариатаас ирсэн оросоос мэдээд юуны өмнө vхрийн vнэ хадаж өөрөө
их олз олно гэж бодсон билээ. Энэ ч учир Итгэлтэд дайн гарсан тухай яриад «одоо бид хоёр
цөлхөөв гэдгийг...» гээд хоёр гарын алгаа дээш нь харуулан атгаснаа «ингэнэ» гээд тэр
хэвээр нь дээлийнхээ хоёр ташааны уутанд хийжээ.
Олзонд баярлахгvй хэн байх вэ? зvрхтэй л дөрийг нь олж байгаад гулгуулаад байдаг хэрэг ээ.
Өвгөн минь гэж Итгэлт маг маг инээн хэлжээ. Орос японы дайны vед шар тос, vхрийн vнэ
талийж өгснийг Итгэлт мэдэх тул энэ дайны чимээ сонсмогц vлэмж олзны хурц vнэр хамар
руу нь хан хийсэн юм. Тэгээд хоёр найз архи ууж хоёр зуу гаруй vхэр нэмж авах болоод
Эрдэнэ Петр дээр иржээ. Харин Петр дайн гарсан тухай сонсмогц царай барайж хөмсгөө vе
vе зангидан vг нь цөөхөн болжээ. Тэгээд орой морьдоо аргамжиж явахдаа «Эрдэнэ минь, энэ
дайн олон амьтанд их зовлон тарина шvv. Олон орны баячууд олз олох гэж энэ дайныг
гаргасан хэрэг. Гэвч сая сая хvний хагацал гашуудлын нулимс хорслын гал болоод тvvнд
дайны эзэд өөрсдөө шатаж магад юм» гэжээ. Маргааш өглөө нь Итгэлт Эрдэнэтэй уяаны
дэргэд зэрэгцэн сууж байгаад «дайны хажуугаар дажин гэж юу ч болж магад. Юу ч гэсэн Бат
Хонгор хоёроо лам болгоё» гэхэд нь Эрдэнэ зөвшөөрөв.
Хэдэн өдрийн дараа нэмж авсан зуу гаруй амбан шарыг тууварлах ажлаа дуусч Эрдэнэ, Петр
хоёр гэрийн зvг жолоогоо эргvvлэв. Петр энэ хооронд vг л дуугарвал дайны тухай ярьж,
баатар цагаан ханыг элдвээр зvхэж, тvvний төр мөхөх тухай ярьдаг байлаа. Бас Павловын
байрлаж, Итгэлтийн дагаж баясаж байгааг жигшин ярьж «дайн гарахын эзэн бол Павлов,
Итгэлт мэтийн хvний цус хөлснөөс алтан зоос нэрж сурсан хvмvvс юм» гэжээ.
Эрдэнэ Итгэлтийн өмгөөлөн «орос герман хоёр дайтахад Итгэлт ямар хамаатай юм бэ? чи
хэтрvvлж байна. Оросын хаан, германы хаан хоёр муудаад л дайт гэж цэрэгтээ тушаагаа биз»
гэж хэлэв.
-- Эд шууд холбогдолгvй нь vнэн. Гэхдээ Эрдэнэ минь Германы баячууд бол сvvлд гарч
ирсэн vлэмж ховдог баян. Тэгээд бусад орны баячуудынхаа юмыг булааж авах гэхэд нь
цаадуул нь өгөхгvй гэхээр барахгvй, залуу ховдгийг номхотгож хөрөнгийг нь булааж авах
гээд дайн гарсан гэдэг. Павлов дайн гарсанд баярлаж байхыг нь чи харсан биз дээ гээд дайны
учир явдлыг тайлбарлажээ. Хоёр том гvрэн дайтсан хойно олон хvн vхэж vрэгдэнэ гэдгийг
Эрдэнэ сайн ойлгож байлаа. Гэвч энэ дайнд баячууд гэмтэй гэдгийг огт зөвшөөрсөнгvй. Тэр
хоёр Эрдэнийнд ирж хоноод маргааш нь Петр, Павловын суурин руу явахдаа:
- Өвгөн минь, би нутагтаа буцна гэлээ
- Чи цөллөгийн хvн болохоор болдог юм уу? гэж Эрдэнэ гайхан асуув
- Болохгvй. Гэвч оргоно. Харин надад бэл хэрэгтэй байна. Чи тусалж чадах уу?
- Өвгөн чинь хөрөнгө хогшилгvй гуйлгачин. Гэхдээ чадах чинээгээрээ тусална.
- Надад морь хэрэгтэй. Чи олж өгвөл би гялайлаа гэсэн vг гэхэд нь морь байтугай нохой ч
vгvй байсан Эрдэнийн сэтгэл хөдөлж
- Олж өгөхийг бодьё хэзээ хэрэгтэй вэ? гэж асуув
- Тvргэн л бол сайн. Харин тухай хэнд ч хэлж болохгvй шvv гээд Петр нөхрөө тэврэн сэтгэл
нь хөдөлж, баяр бахдал дvvрсэн нvдээр хараад морджээ.
Шогшсоор холдож байгаа Петрийг vдэн зогсож байхдаа яаж баймааж морь олж өгөх тухай
бодол Эрдэнийн сэтгэлийг эзэмджээ. Бодовч бодын шийр дөрвөөс хэтрэхгvй гэгчээр
52
Итгэлтээс гуйхаас өөр арга олдсонгvй. Гэтэл авсан гэрийнхээ vнийг төлж чадаагvй байлаа.
- Энэ Петр юу болчихсон юм бол? ингэж дуу шуугvй уруу царайлж явдаггvй эр сэн. Гэр
оронд нь зовлон учраа юм болов уу? гэж Эрдэнийн дэргэд ирсэн Нямаа асуув.
- Нутагт нь их дайн гарсан гэнэ
- Орост уу даа?
- Тийм гэнэ
- Хөөрхий тийм байхаа. Өчигдөр орой манайд ороод миний онгорхой харыг vзээд хичнээн
vнэтэй юм бэ? хир зэрэг хол тусдаг юм бэ? гэж асуугаад байсан юм. Аваад л дайтах гэж
бодож байж л дээ. Уг нь тавьсан суманд эгэл цэргийг бол ч алчихна. Баатар жанжныг бол
яаж даах вэ? Петртэй дайралдвал намайг цахиур буугаа ав гэсэн гэж хэлээрэй. Yнийг нь
яахав. Дараа дайныхаа олзноос өгнө биз. Би Петрийг луйвардахгvй хvн гэж боддог юм гэлээ
Тэр орой Эрдэнэ Итгэлттэй хамт айраг ууж суугаад vгний дашрамд нэг сайн морь аминдаа
өгөхийг гуйсанд Итгэлт гайхан харснаа «сайн мориор яах нь вэ.. хол юманд явах нь уу» гэж
асуув.
- Тун хэрэгтэй болоод байна. Та өгч л vз
- Энэ жилдээ хэдэн адуунаас минь дуртайгаа унаж бай. Ирэх жил чамд унаа болох бага насны
юм өгнө. Харин энэ жил чамд идэш өгнө гээд энэ талаар өөр яриагvй гэсэн бололтой гэрээс
гарчээ.
Урамгvй, газар ширтсээр Эрдэнэ гарч гэрийн зvг явахад ямар аргаар морь олж, Петрт хөл
залгах тухай бодол сэтгэлийг эзэмдэж бодсон бvхэн нь мухардан арчаагvйдээ бухимдан
байжээ. Гэртээ ороод ч морины тухай бодолд дарагдан байхад нь «бие чинь зvгээр vv?» гэж
Долгор дахин дахин асуухад «би зvгээр» гэхээс өөр хариу өгсөнгvй. Маргааш нь дэмий л
бухимдан сэтгэлийн хар зовлон эдэлж байтал адуунаас тасарсан хоёр морийг эрэх ажилд
оногдоод хагас өдөр явж баймааж олоод буцах замдаа хонь хариулж явсан Дулмаатай
дайралдаж буугаад тамхи татаж суутал өндөр сайвар хар морьтой Бадарч ирлээ.
Хvvхэн хvний дэргэд тэгэхдээ гоо vзэсгэлэнтэй залуу хvvхний дэргэд сайрхан бардаж
баярхах дуртай хvн бишгvй байдаг бөгөөд тvvний нэг бол Бадарч байжээ. Тамхи татаж
суухдаа морь худалдаж авсан, сайн бөх хаяснаа ярьж байснаа ирэх жилийн наадамд
Эрдэнийг гурвын даваанд авч, асрын хэцэн дээр тэгнэж хаяна гэж ам гарахад Эрдэнийн шар
нь хөөрч:
- За тэгвэл барилдъя гэжээ.
- Цагаачин хvн ходоод бvтэн байвал дээр биш vv. Ахтайгаа дэмий тоглож болдоггvй юм шvv
гэж Бадарч нvдээ анин бvдvvн дуугаар инээв.
- Хоёул мөрийтэй барилдъя. Чи ойчвол надад унаж яваа морио өг гэж Эрдэнийн хэлэхэд
Бадарч Дулмаа руу харж нvдээ ирмээд «ээ чи ойчвол» гэж доромжлон асуув.
Эрдэнэ өгчихье гэх юм олдсонгvй болохоор дэмий л тvгдрэн ийш тийш харж алгаа барин
байлаа.
- Нэрлэх юмгvй гуйлгачин байж, мөрий ярих дуртай өгөх бэлтэй, авах чадалтай хvv мөрий
ярьдаг юм шvv гэж Бадарч хэлтэл Дулмаа vгийг нь тасалж:
- Эрдэнэ гуай ойчвол би энэ бөгжөө өгнө гээд тvргэн зуур бөгжөө мултлан авч алган дээрээ
тавиад Бадарчийн өмнө барив.
Энэ бөгжийг Дулмаад Итгэлт авч өгсөн билээ. Хоёр цэнгийн шаргалтсан шижир алтан
бөгжийг хараад Бадарчийн нvдэнд шуналын гал оргилов.
- Yнэн юм биз дээ. Эрчvvдийн тоглоом ширvvн байдаг юм шvv.
- Тийм ээ. Эрдэнэ гуай ойчвол энэ бөгжөө би өгнө. Харин чи ойчвол морио өгнө шvv.
53
- Бөгжтэй байтугай, бөгжгvй унагааж сурсан юм хонгор минь. Тэр чулуун дээр нуруугаар
тавина гээд Бадарч ойролцоо байгаа ургаа хvрэн чулууг заав.
Эрдэнэ Бадарч хоёр өрөн зогсов. Эрдэнэ эвийг нь олж, хийг тааруулж байгаад гvйх бодолтой
байсан болохоор зугтаж байлаа. Бадарч барьж авмагц сээрэн дунгуй хийх гэж хэсэг
хөөцөлдөв. Бадарч барилдах хvнээ санаа сэтгэлий нь талаар унагаах буюу хорыг нь хусаж
харалган болгодог аргатай билээ. Тvмэн газар цагаачин чи зугтаад гvйцэгдэхгvй гэж бодож
байна уу? гэвч ахынхаа гараас мултрахгvй гэлээ. Эрдэнэ хариу дуугарсангvй. Нvд нь гөлрөн
ухарч байлаа. Тэгээд гvйх гэж ухасхийгээд Бадарч мөрөн дээрээс нь барьж аваад сээрэн
дунгуй хийлээ. Эрдэнэ хориглон мултарч барьцаа тавиулав. Бадарч шороо авч алгаа арчих
зуур:
- Баян Итгэлтийн цагаа зохиж овоо тэнхээ орж шvv. Гэсэн ч тэр чулуутай нуруугаа
нийлvvлэхээс зайлж чадахгvй гээд мөрөө хөдөлгөн өрөв.
Эрдэнэ гvйхээ больж барьцаа хангаж аваад бусгах бодолтой байжээ. Гэтэл хvсэлдээ
хvрсэнгvй сэрвvvн барилцав. Бадарч хий мурих гэснээ баруун хөлийг нь суйлж авлаа. Эрдэнэ
дагуулж тонгорох гээд барьцыг нь улам лавшруулав. Дулмаа шилбvvрээ чанга атгаж, хөлөө
авахуулсан Эрдэнийг тvшиж авах гэж байгаа юм шиг зvvн мөрөөрөө хий тvлхэж байв.
Эрдэнэ хэдий хvчлэвч Бадарч нэгдvгээрт барьцаа хангаж авсан, хоёрдугаарт хvчээр илvv
учраас өргөж газраас салган авлаа. Тэгээд хаясангvй. Харин заасан чулуу руугаа явлаа.
Хvн алах нь болиоч дээ гэж Дулмаа хашгирав. Бадарч дvлий юм шиг шууд чулуунд ойртож
очоод Эрдэнийг ар зоогоор нь тавих гэтэл Эрдэнэ зvvн хөлөө газар хvрмэгц баруун гараар
Бадарчийн суга өөд ольж баруун хөлөөр зvvн өвдөг рvv нь тийрээд тонгороход магнай нь
ирмэгтэй чулуунд хагалагдаж ухаа ягаан цус гарлаа. Нуруугаараа газар унасан Бадарч «хи э»
гэж битvv дуугарахад нь Дулмаа наадамд очоод ирж яваа эхээ харсан хvvхэд шиг дэвхцэн тас
тас инээж шилбvvрийн бөгсөөр газар балбаж байснаа гvйн ирж Эрдэнийн магнайгаас гарч
байгаа цусыг арчин толгойгоо алчуураар боов.
- Ам алдвал барьж болдоггvй, агт алдвал барьж болдог юм даа гээд Эрдэнэ шууд очиж
Бадарчийн эмээлийг аваад ногоон дээр тавив.
- Эрчvvдийн тоглоом ширvvн байдаг болохоор яахав дээ гээд Дулмаа хөгжилтэй инээв.
Бадарчийн царай минчийж хvрэн улаан болсноо хvчлэн инээмсэглэв.
Унаснаа мэдмэгц мөрийн улайх гэж бодсон боловч Дулмаагийн vгийг сонсоод нэрэлхvv
сэтгэл нь давж ёстой л буруу харж уйлан, зөв харж инээн байжээ. Дулмаагийн хонины
хээрийг гуйж эмээллэн унаад явахдаа Эрдэнийг зайдуу газар дагуулж очоод «за яахав чиний
аз ирж дээ. Харин энэ явдлыг амьтанд хэлсний хэрэггvй» гэхэд нь Петрт морьтой болсондоо
баярласан Эрдэнэ:
- Тvvнд битгий зов. Хэн ч мэдэхгvй гэлээ
- Эрдэнэ буцаж Дулмаа дээр ирээд «зуу наслаарай» гэхэд Дулмаа «хорь насалсандаа гомдож
явахад зуу насал гэнэ шvv» гэж хөгжилтэй хэлэв.
- За тэгвэл хэд л хvрэх дуртай бол төдий наслаарай Дулмаа минь. Намайг морь хожсон гэж
хэнд ч хэлж болохгvй шvv.
- Хэлж болдоггvй юм бол зарлаж явах хэрэг надад алга гээд ажиггvй эмээлээ авч vvрээд энэ
хооронд холдож амжсан хониныхоо хойноос дуу аялан алхав.
XV
Өлзий Төмөрийн захисныг биелvvлж, ахтай нь биеэр уулзсандаа цаглашгvй баярлан нутгийн
зvг эргэв. Гэхдээ яарсангvй. Яарах ч хэрэггvй байлаа. Энэ учраас тогоо нэрсэн айл хэсvvчлэн
54
аяга тагш юм эргvvлж явсаар орой нар жаргахын vед гэртээ ирвэл хvv бэр хоёр нь эзгvй байв.
Гэртээ орвол шинэ махны нялуувтар vнэр гэр дvvрэн ханхлав. Тулганы нь хойно тэвштэй
чанасан мах домбо дундуур цай байв. Бас Төмөрийг ирнэ гэж арзтай хадгалсан цагаан бөгст
нь хоосон байжээ. Хоёр аяга бvлээн цай залгилаад, тэвштэй манаас огтлон идэж байхдаа
ямар хvн ирж эд нар минь ингэж хөл болсон юм бол гэж бодож байв. Төмөрт хадгалсан
цагаан бөгстийг минь тvvнээс өөр хvнд өгөх ёсгvй юм сан. Төмөр ирсэн юм болов уу гэж
бодогдоод гэрээс гарвал баруун хажуу руу Хуяг, Цэнд хоёр буугаад ирж явлаа.
- Аав аа Төмөр гуай ирээд явчихлаа гэж Хуягийн хэлэхэд Өлзийн нvvрнээс баяр гомдол хоёр
зэрэгцэн бутарч нvд нь том болсноо
- Хаашаа явсан бэ?
- Тэр баруун тийшээ гээд Цэнд санаа алдав
- Ганцаараа юу?
- Yгvй хоёул. Бас хэдэн сайхан адуу туугаад явж байна. Танд тэр гvvг өгсөн гэж Хуяг
хариулав.
Чухам хэдийд явсан бэ?
- Нар унинд байхад
- Ам мөлтөс зөржээ. Би ахтай нь уулзаад ирсэн юмсан. Yгvй, аав нь гvйцэж хэлье гээд шууд
мориндоо мордон баруун тийш эхлээд хатируулснаа удалгvй цогиулав.
Амьдралынхаа ихэнхийг ан агнаж, мөр хөөсөн Өлзий хорь гаруй адуу туусан хоёр морьтой
хvний мөрийг мушгин явтал Yдшийн бvрэнхий болж харагдахгvй болоход нь хээр хоноод
өглөө цааш явлаа. Маргааш нь Цэнд Хуяг хоёр өдөр шөнө ээлжлэн ирдэг адил малчин хvний
тогтмол ажлаа хийж дуусаад хэвтсэн нь нам унтжээ. Хоточ нохой нь хуцахад сэрээд чих
тавин чагнавал гэрийн нь баруун талаас морьтой хvн гэлдрэн ирэх чимээ бvдэг бадаг
сонсогдов. Нохой хуцахаа больчих чинь, аав ирэв vv дээ гэж Хуяг хэлээд тvргэн босож
хувцаслаад тосон дэнгээ асааж гарвал морь хөтөлсөн хvн харанхуйн дундаас тодрон тодорч
шууд гэр рvv ирлээ.
- Аав уу даа?
- Тийм ээ. би байна
- Та гvйцэв vv?
- Гvйцэхээр барах уу даа гээд Өлзий гэрийн vvдэнд ирж зогсоод, аль вэ хvvхэд минь
хамжилцаарай гэв.
Эмээл дээр хөндлөн тэгнэж ирсэн ухаангvй Төмөрийг эцэг хvv хоёр дамжлан гэрт оруулж,
орон дээр хэвтvvлэв. Төмөрийн хvдэр царай vнсэн цайвар болоод, тvргэн тvргэн амьсгаадаж
байгааг хараад Цэнд нулимс булгийн ундрал мэт ундран урсав. Хvvхэд минь гал тvлж vз.
Хvнд байна шvv гэж Өлзийн хэлэхэд Цэнд хариу дуугаралгvй гал тvлэв. Маргааш нь Өлзий
оточ залахаар явж Хуяг Цэнд хоёр эцгийнхээ зааснаар зээргэнэ буцалгасан бvлээн усаар
ухаангvй дэмийрэн хэвтэж байгаа Төмөрийн шархыг угаав.
Өлзийгөөс усан хайнагийн залуу шар барьцанд авсан оточ ирж Төмөрийг vзээд баахан тун эм
өгсөн бөгөөд бас гvрэм буулган барьц авчээ. Гvрэмч отчийг хvргэж өгөхөөр Хуягийн явсан
хойно Өлзий Цэнд хоёр дэмийрэн хэвтэж байгаа Төмөрийн дэргэдээс салалгvй сууж эмийг нь
шавдан өгч байв. Төмөрийн элий балай хагас дутуу vгэнд газар дээрх ганц ахын нь нэр байн
байн гарч байсан ба бас Өлзийн нэрийг хоёр ч удаа дурсав. Хуяг буцах замдаа багш
ламындаа орж Хайнагийн гуна амлаж Төмөрийн амийг даатгав. Хуягийг явснаас хойш оточ
ламыг явахад архины найз Пvрэв тайж ирээд гуулин домбонд ганзай халааж шимэн уух зуур
Төмөр гэдэг хvн Өлзийнд ирээд ухаангvй хэвтэж байгааг сонсож баярлах айх хоёр зэрэгцэв.
55
- Тэр хvн яасан ч тэсэхгvй. Эрлэгийнд очих морь нь эмээлтэй хvн байна билээ гэж эмчийн
хэлэхэд Пvрэвийн сэтгэл хязгааргvй баяр оволзон бадарсан боловч хажуугаар нь айн
эргэлзжээ.
- За даа. Тэр чинь эрлэгийн данснаас хасагдсан хvн байх шvv. Луу гvний Бадарч тахарын шир
дийлж чадаагvй юм гээд Пvрэв тайж, цахиур Төмөрийн тухай дуулж сонссоноо отчид
ярилаа.
- Баатар хvн нэг суманд, баян хvн нэг зуданд гэдэг юм даа. Сvвээний шарх нь идээлж, vлэмж
цус алдсан хvн байна билээ. Тийм хvн яалаа ч гэсэн амьдарч чадахгvй гэж отчийн итгэлтэй
хэлсэн vг Пvрэвийг зоригжуулав.
Отчийн vг халуун ганзай хоёрт зориг орсон тайж мордож, шууд Өлзийн гэр рvv чиглэв.
Гэхдээ Төмөрийг барьж авъя гэж санасангvй. Нэгэнт vхэх болсон Төмөр тvvнд хэрэггvй
байжээ. Харин Өлзийг сvрдvvлэн байгаад өчvvхэн хөрөнгий нь салгая гэж бодсон ажээ.
Yхсэн буурын толгойноос амьд ат айна гэгчээр Өлзийн гадна очоод нөгөө гал шиг зориг нь
эгшин зуур арчсан юм шиг алга болоход гэрт нь ч оролгvй буцаж явтал зээргэнэ тvvгээд ирж
явсан Өлзийтэй дайралдав. Өлзий гэрий нь зvгээс ирж явсан тайжийг хараад «энэ золиг бvх
учрыг мэдээд, Төмөрөөс хариугаа авах гэж явна» гэж бодоод тайжийг царайчлан амрыг нь
эржээ.
- Муу боол чи шилийн хулгайчийг орогнуулж байна гэнээ. Наян жингийн төмөр гинж
хvзvvнд чинь хийж яс арьс хоёр болгоно доо гэж хэлэхэд Өлзий мориноос буун сөхөрч
- Тайж гуай минь биднийг өршөө. Өчvvхэн боол эрхэм дээдэс танд юугаа ч хайрлахгvй гэв
- Тэгээд тэр хулгайчийн бие ямар байна гэж Пvрэв асуугаад эргэж Өлзийн гэрийн зvг харлаа.
- Ухаангvй байгаа. Дөнгөж л амьтай байна гэж Өлзий алга хавсран хэлжээ.
- За танайд очьё гэж тайж хэлээд тэр хоёр явжээ. Өлзий гэрийн гадна ирээд ичих зовох
хоёрыг аль эрт мартсан тайж
- Боол чи нохой аминдаа хайртай юм бол юу өгөхдөө надад хэл гэхэд нь Өлзий хайнагийн
vнээ нэг, сарлагийн vнээ хоёрыг өгье гэхэд нь тайж уурлаж илvv юм шаарджээ.
- Лан, таван цэнгийн алтан бөгж барья гэж Өлзийн хэлэхэд Тайжийн нvд гялалзан
- За бушуу ороод авч ир. Би орохгvй гэхэд нь Өлзий гэртээ орлоо.
Тайж сэмхэн гэтэж тотгыг нь сөхөж харвал баруун талын орон дээр ямар шvлтгvй болсон
цонхир царайтай Төмөр хөдлөлгvй өмнө нь Цэнд хvvхэн сууж байв. Тайж сэтгэл уужирч
гэрийн vvдийг чанга татан нээж оров. Тэр нэгэн өдөр айхтар доромжлогдсон хорсол нь
оволзон Төмөр рvv алхах гэтэл Цэнд Төмөрийн том хутгыг өмнөө хөндлөн барив. Хvvхний
нvд эгээ л хэрсэн бухын нvд шиг болон биеэ хураан оронд наав.
- За тэр бөгжөө өг. Бусад малаа маргааш аваачиж өгөөрэй гэж тайж хэлэв. Өлзий эцэг өвгөөс
дамжин хадгалсан алтан бөгжөө барихад тайж хvvхнээс нvд салгахгvй байж байгаад гарлаа.
Тайж мордоод давхих чимээг чагнан байсан Хуяг
- Гvйцэж очоод хvрэн жалганд учрыг нь олчихьё гэхэд нь
- Болохгvй хvv минь гэж Өлзий хориглов
- Аав аа өнөө шөнөдөө бvх юмаа хаяж майхнаа аваад хангайн нурууны модонд нvvе. Одоо
тайжийн гараас гарахгvй гэж Цэнд хэлэв.
Эцэг хvv бэр гурав хэрхэх тухай нилээд ярилцаад тэр шөнө Өлзий нэг мориндоо майхан
тогоо шанага, хvнс, нөгөө мориндоо Төмөрийг ачаад уул руу явжээ. Гvн ойд очоод долоо
хоносны өглөө Төмөр нvдээ нээж Өлзийг ажиглан харснаа юм хэлэх гэсэн бололтой
омголтсон уруулаа хөдөлгөсөн боловч дуу гарсангvй дахин анив.
Yд өнгөрөхийн vед дахин нvдээ нээж эргэн тойрныг удтал ажиглан байснаа уруулаа алгуур
56
нээж:
- Хэдэн адуунаас болж хvн алах нь байна шvv гээд гашуудалтайгаар инээмсэглэх мэт болоод,
толгойгоо өндийх гэснээ шvд нь хяхтнан буцаж хэвтлээ.
- Битгий хөдөл хvv минь гэж Өлзий хэлэхэд нvдэнд нь нулимс нvvрэнд нь баяр тодров.
Төмөр хөдлөлгvй хэвтэж байхдаа болсон явдлуудыг сэтгэлдээ сэргээн бодож эхлэв.
-- Би танайд яаж ирэв?
-- Таныг олж ирсэн.
Маргаашаас нь эхлэн Төмөрийн бие өдөр ирэх тутам сайжирч, Өлзийд юу болсноо ярихад
өлзий Эрдэнэтэй уулзсан, тvvний захиж хэлсэн vгнээс эхлээд Пvрэв тайж ирсэн хvртэл
бvгдийг ярьжээ. Харин өргөл барьц, хээл хахууль байдаг өчvvхэн хөрөнгөө барьж орхисон
тухай нэг ч vг дуугарсангvй.
- Хvv минь одоо ингэж явдгаа боливол дээр гэж Өлзий хэлэхэд Төмөр инээмсэглэснээ
- Ах минь цаст уулын цагаан арслан цөхөөд бэлд бууж, төмөр шоргоолжинд бариулж vхсэн
гэдэг. Би бол тэгж чадахгvй гэлээ.
Өлзий хариу дуугарсангvй. Гэвч энэ мундаг эр юуны төлөө ингэж vхэл зовлонгийн хавх руу
өөрөө явж байдгийн учрыг олох гэж бодовч хариу олдсонгvй.
Гэтэл энэ бодлыг нь ойлгосон юм шиг «шувуунд нисэж яваад vхэх сайхан гэдэг, надад ингэж
яваад vхэх сайхан. Хэдэн аймгийн цаана гараад, сvргээр адуу хөөж явахын амтыг та
мэдэхгvй болохоор юу гэж хэлэх вэ дээ» гээд Төмөр vгээ таслав. Морины сайныг шилж
унаж, «эрдэнэ засгийн унага»-аа дуулан талын жаврыг сөрөөд давхиж чадахгvй байгаадаа
харамссан бололтой огцом эргэж майхны хаяа руу харан хэвтлээ.
XVI
Намрын шар нар дуусаж зэвvvн салхи vлээн уулсын оройгоор хааяа цас vзэгдэж шөнөд нь
урсгал ус хvртэл зайрмагтаж Булган уулын дээгvvр усны шувууд харийн халуун орны зvг
гангар гунгар дуугарах нисэж байлаа. Хөдөөгийн айлууд өвөлжөөгөө бараадан, хот суурин
газрын айлууд гэрээ дулаалж эхлэв. Ийм намрын нэг өдөр Заяын хvрээний баруун өмнөх
Маанит толгойн оройн дээр хөвөнтэй цэнхэр дурдан дээлтэй бvсгvй сууж толгойн хойт
шилээр гарсан замаар явагдсыг ажиглана. Энэ бол нөгөө Цэцэг ажээ. Цэцэг энэ жил арван
найман настай бөгөөд арван жилийн өмнө улаан бурхнаар эцэг, эхээс салан өнчирчээ. Тэр
vед Чимэгийн эх дайралдаж «охиндоо хань болгоно» гэж vрчлэн тэжээв. Залуу наснаасаа
эхлэн Заяын хvрээний дэргэд амьдарч байсан тэр авгай өнгөрсөн жил гэнэт галзуурч нас
баржээ. Орж гарсан лам хятад голдуу хvний бэлэг шангаар элбэг дэлбэг амьдарч байсан тэр
авгай залуудаа гаргасан охин Чимэг, тэжээвэр охин Цэцэг хоёроо өөрийн замд оруулж,
амжсанаар барахгvй хашаа байшин, мөөртэй шалтай таван ханатай тохилог гэр зэрэг овоо
хөрөнгө vлдээжээ. Цэцэг энэ амьдралаа жигшин, тvvндээ гутаж, дотор нь vргэлж харанхуй
хар мананд умбаж байдаг. Гэхдээ өөрөөр яаж амьдрах вэ? гэдэг асуудалд өгөх хариу
байдаггvй ажээ. Хариугvй учраас урьд насандаа хийсэн лайгаас болж заяагvй төрөөд, ингэж
яваа юм гэж бодоод ирэх төрөлдөө сайн нөхөртэй, сайхан vртэй болох гэж жилд хоёр удаа
Заяын хvрээг сунаж мөргөл vйлдэн өдөр бvр эргэд байжээ. Хорин нас хvрч байгаа Чимэг бол
энэ амьдралдаа хvсэл ханамжтай бөгөөд эмэгтэй хvнд сайн амьдрах өөр за энэ хорвоод
байхгvй гэж бат итгэж явдаг. Эр л хvн бол миний сайханд унана гэж боддог бөгөөд бусад
хvvхнvvд нөхрөө хардаж байгаа, эрчvvд хэд хэдээрээ ирээд харгалдаж, бие биеэсээ баян,
57
чадалтай болж vзэгдэхийг хичээж байгааг хараад сайхан царай, гуа биеийн минь чадал гэж
бахархан явдаг ажээ. Энэ сэтгэлээсээ болоод эр хvн бэлэг өгөхөд надад эс өгвөл хэнд өгөх
билээ дээ гэж боддог болохоор хvний бэлгийг vргэлж чамлаж байдаг ажээ.
- Yvгээр ч яах юм билээ дээ гэдэг vгийг алтан бөгжний хариуд ч хэлж байсан. Амбан тарган
шарын махны хариуд ч хэлдэг юм.
Yнэхээр ч Чимэгт дутагдах юм байсангvй. Дээл хийж өмсье гэвэл Буяндалай юмуу, өндөрт
хэлээд авна. Тарган мах идье гэвэл нөгөө нэгд нь хэлээд авч чадах байлаа. Цэцэг уулнаас
бууж гунигтай алхсаар Бааюугийн зах руу ороод гэлдрэн явж байтал Буяндалай гэдэг
пvvсний данжаадтай дайралдав.
- Цэцэг чи сайн уу?
- Сайн. Буяндалай гуай та сайн уу?
- Эгч чинь гэртээ бий юу?
- Байгаа байхаа
- Чи манайхаар орохгvй юу?
- Би яарч явна
- Танайхаар маргааш лав очно би. Ойрдоо их ажилтай гээд Буяндалай толгойгоо сэгсрэн хар
тамхинд хөгцөрч харласан шvдээ ярзайлган худал инээв.
Цэцэгийг гэртээ орж ирэхэд Чимэг одтой хvрэн торгоор дээл оёж байлаа. Цэцэг толгойн
алчуураа ор руу шидээд аяга хvйтэн цай шунаг залгилаад «хvйтэн боллоо. Шалны шороогоо
хатааж гэрээ дулаалах юм сан» гэлээ. Чимэг оёж байгаа дээлээ орхиж гэдрэг нь тавиад
ярвайн суниаснаа «нөгөө Жамбал л хvн олж ирнэ гэж бэлхэн ам хэлсэн шvv дээ» гээд
жижигхэн манан соруултай гаанс авч тамхи татлаа. Цэцэг орны толгойд байсан шударга
хөгжмийг авч «Сvнжидмаа» гэдэг дууг хоёр бадаг тоглосноо намуун зөөлөн бөгөөд гунигтай
дуугаар:
Yйтэн хуарын хээ чинь элэгддэг юм даа хө хө хө
Yнэнч нөхөр гэдэг хэрэг болно Сvнжидмаа минь хө хө хө
Yvдэн хоёр шvдийг чинь унаад ирэхийн vед хө хө хө
Ай л Сvнжидмаа минь дээ хө хө хө
Yvд хаалгаа нээгээд суусан чиг
Yзэж харах хvнгvй болно доо хө хө хө
Хамбаны хээ чинь элэгддэг юм да хө хө хө
Ханилсан нөхөр гэдэг хэрэг болно Сvнжидмаа минь хө хө хө
Хар сайхан vсийг чинь цайгаад ирэхийн vед хө хө хө
Ай л Сvнжидмаа минь даа хө хө хө
Хаалга vvдээ нээгээд суусан чиг
Харж vзэх хvнгvй болно доо хө хө хө
Гэж уянгалуулан сэтгэлийнхээ гvнээс аялгууг гарган дуулснаа дахин хоёр бадгийг
хөгжимдөөд шударгаа тэврэн хэсэг гөлрөн суув.
Цэцэг минь юундаа ингэж гиюvрч байдаг юм бэ? бид дутагдсан юмгvй сайхан л амьдарч
байна гэж Чимэг уцаарлав. Цэцэг хариу дуугарсангvй гөлрөн байхад нvдэнд нь нулимс
тунаран байснаа хэд хэдэн дусал болон тасарч хацрыг нь даган урсав.
-- Орж ирсэн хvн бvхэнд дэвсэж өгдөг хуучин журам дуулж чаддаг бол яг л надтай адилхан
дуулах байх даа гээд урсан гарч ирсэн нулимсаа арчих зуур Цэцэг гvн санаа алдав.
Өвчтэй юм ярих юм гэж Чимэг тоомжиргvй ширвэлээ. Энэ хоёрын хооронд иймэрхvv яриа
олон удаа болдог. Гэвч энэ ярианаас болоод тэдний амьдрал өөр болдоггvй. Чимэг Цэцэгийн
58
ийм яриаг гэнэн дэмийн яриа гээд тоодоггvй бол Цэцэг өөрийн нандин зvрхний бодлыг
Чимэгт хэлснээс тарваганы нvхэнд хашгиран дvнгэнэж магад гэж бодоод дуугvй болдог. Чи
тvлээ оруулаад ирээч гэж Чимэгийн хэлэхэд Цэцэг хөгжмөө байранд нь тавиад гарлаа.
Тэжээмэл гөлөг нь сvvлээ шарван гvйж ирлээ. Тvvнийг тэврэн авч хошуугий нь хацартаа
наан нvдээ анин хэсэг зогсоод тэнгэр рvv харахад тvмэн өнгө шижир алтаар туяарсан нарны
гэрэлд нvд нь цавчлав. Гөлгөө эвтэйхэн тавиад тvлээ тэврэн гэрт орлоо. Хоёр хvvхнийг
ингэж байхад хашааны vvдэнд дээр цэнхэр торгон дээл өргөн шар бvс ороож том мөнгөн
хэрэглэлтэй хутга зvvсэн Тvгжил ирлээ. Өндөр цээжтэй, шингэн сvvлтэй ханхар хээр морь
унажээ. Энэ бол Төмөрийн «битгий худалдаж орхиорой» гэж байсан морь ажээ. Цахиур
Төмөрийг эзгvй ууланд цохиж орхиод зураг шиг сайхан морьдоо Далайчойнхор вангийн
хошуунд vнэ тулгаж худалдаж vлэмж ашиг олжээ. Морио уяад гэрийн зvг явахад гөлөг
эрхлэн ирлээ. Тvгжил өшиглөсөнд гөлөг яншин гасалж сvvлээ хавчин байшингийн доогуур
оржээ.
- Сайн байцгаана уу?
- Сайн. Ямар сонин хvн бэ? Манай хаалгыг мартаагvй олсон чинь овоо доо гэж Чимэг
хэгжvvн эхлэв.
- Утах хэрэггvй. Өвгөн чинь алс хол яваад ажил толгойтой vснээс илvv байна гэх зуур
хоймрын хивсэн дээр суув.
Хоёр хvvхэнтэй дэмий балай шалиг юм ярьж марзаганах зуур арван мөнгөн янчаан гаргаж
гvнгэрваатай богд ламын нь өмнөх ширээн дээр давхарлуулан тавиад ихэмсэг нvдээр Чимэг
рvv харлаа.
- Арван муу янчаан тавьчихаад арван бөгтөр ембvv тавьсан юм шиг ханхалзаж байх шив дээ.
Нохой долоож vх гээд Чимэг ширвэлээ.
- Чимэгийн хэл яг л өргөстэй харгана гэсэн vг гээд Тvгжил шал хуурамч инээв.
Тvгжил гарч гудамжны vзvvрт байсан Буянтын пvvзнээс лонх уужаан авчрав. Ингээд хоол
болж тэр гурав ширээ тойрон суутал гаднаас Бадарч ирлээ. Бадарч жилийн өмнө Цэцэгтэй
танилцсанаас хойш сав л хийвэл энд ирж хонодог болжээ. Тvгжилийг бол сайн таньдгаар
барахгvй тvvнээс учир мэдэж морь мал авдаг ажээ. Бvгдтэй мэндлээд ширээний хажууд хэзээ
ёзооны энэ гэрийн эзэн шиг завилан суув.
- Бадарч чи идэшний шар хэзээ авчирч өгөх гэж байна гэж аягатай хоол өмнө нь тавих зуур
Чимэг асуув
- Удахгvй. Амбан шар хашаанд чинь уяатай байх бий гээд Бадарч бvдvvн дуугаар маг маг
инээв.
- Харж л байж больё. Эр хvнд итгэснээс эрхий хуруундаа итгэ гэж vг байдаг гээд Чимэг
Бадарчид савх авч өглөө.
Ингээд тэр дөрөв хөгжилдөн найрлахад Цэцэг хvртэл хольж уусан халуун архинд мансуураад
жигшин гуньж явдаг амьдралаа умартан Бадарчийн мөрөнд толгойгоо наан «Yзмээр нэрсэн
архийг чинь хө vнэртэж байгаад л согтуурч байна хө» гэж нам хоолойгоор аялан дуулж байв.
- Тvгжил ээ унаж яваа хээр морийг чинь авья
- Yнийг нь дийлбэл ав л даа
- Муу гуйлгачин минь, ганц адсага авчих баян байна. Амандаа орсон vнээ хэл л дээ гээд
Бадарч цээжээ ханхалзуулан бvдvvн дуугаар байшин доргиулан инээснээ хаяаны юм биш биз
гэлээ.
- Сарлагийн тугалтай vнээ арван зургааг холбоод өгвөл эмээлээ авч орхино шvv гээд Тvгжил
нvдээ ирмэхэд Бадарч их л хөгжилтэй пар пар инээснээ
59
- Чи арван зургаагаас цааш тоо мэдэхгvй гуйланчин байх аа. За тэгээд хvлгийн сайныг унаж
мэддэг болохоор өглөө нухаж vзээд болно доо. Чухам аль нутгийн унага вэ? гэхэд нь Тvгжил
тvгдрэв.
Тvгжил чухам ямар гэгч газраас авснаа мэдэхгvй байжээ. Авч явах vед хонхолзсон гэдэс нь
татаж хоол нойр хоёр бодож явснаас биш ямар нэртэй газар хvрснээ Төмөрөөс асуух ч сөхөө
байгаагvй билээ. Их л хол явсан болохоор, аль багадаа газрын тагт тэртээ зvvн зvгт
Дариганга гэж нутаг байдаг гэж сонссон тэр газраас л өнгөрсөн байх гэж тааварлаж явжээ.
- Унагатай газрын морь, Даригангын унага шvv гэж Тvгжил хэсэг дуугvй гөлөлзөж байсны
дараа хариулав.
Тvгжил Бадарч хоёр тэр шөнө хоёр хvvхэнтэй наргиж хоноод өглөө босоход намрын хvйтэн
шөнө уяж хоносон морьд нь биеэ хурааж бөмбөлзтөл чичрэн зогсож байв. Бадарч, Тvгжил
хоёр зэрэгцэн явахад Тvгжилийн унаж яваа морь хазаар даран усан хар алхаагаар сунан
жирэлзэхэд Бадарчийн морь зогсоо жолоогvй шогшин байв. Бас тэр хоёр ухасхийж vзэхэд
Бадарчийн бор морь хойшоо хаягдсан юм шиг хоцров. Бадарчид хээр морийг авах шунал
оргилон тугалтай сарлагийн vнээ тавыг өгсөнд Тvгжил сонсох ч дургvй байв. Тамирын голын
хөндийг уруудан явахдаа Тvгжил ганцаараа олон хоног өл хоолгvй, өргөн говийг гаталж
Даригангын нутаг өнгөрч хурдан сайн морьдыг цуглуулан хөөж ирсэн эрэлхэг явдлынхаа
тухай яриад Бадарч их л бахдан:
- Чи ч овоо эр болж дээ гэж явлаа.
Ингэж явтал хэсэг морьтой хvмvvс цугларан байгаа харагдав.
- Морь бооцлон цохиж байх шиг байна. Очьё гэж Тvгжилийн хэлэхэд Бадарч зөвшөөрөн тэр
зvг хатируулан яваад очвол vнэхээр ч мөрийтэй морь уралдаж байгаа ажээ.
- За юугаар вэ? бид ч оролцьё гэж Тvгжилийн хэлэхэд бvдvvн хар гэзэгтэй өдөр нарийхан хар
хvн
- Толгойгоор нь хоёр морь уралдах гэж байна. Бусад нь байгаагаараа цохиж байх шив дээ Та
хоёр юугаар цохих вэ? гэлээ
Yнэхээр ч өндөр бор морь, урт нарийхан алаг морь хоёрын сvvлийг шуугаад холбосон
морьдыг тойруулан унасан хvvхэд нь нарийхан дуугаар гийнгоолж байв.
- За өвгөн минь. Хээр морио хэд хазуулчих. Уяж хоносон морь өлдөнө. Би ярьж орхиё гээд
Тvгжил олны дунд орж Би морио явуулчихья. Алдвал аваарай, хожвол хоёр морь хөтөлье гэв.
Морьдын эзэд зөвшөөрч Тvгжил нилээд том болсон нэг хvvхэд олж унуулаад хээр морио
сvvлээр нь шуугаад явуулжээ. Ингээд цугларсан улс халхын хурдан морьдын тухай элдвийн
домог ярилцав. Нөгөө бvдvvн гэзэгтэй хар хvн дамшиг архи гаргаж бvгд ууцгаахад Бадарч,
Тvгжил хоёр ч том мөнгөн аягаар ууж бvрзингээ тайлан, ясны нь хөлс чийхран бие тавигдав.
- Бухын миний буган халиун гэж Сан бэйсийн нутагт нэг морь байсан гэдэг. Өглөө нар битvv
Сан бэйсийн хvрээн дээрээс мордоод Туулд усалж байсан юм гэнэ билээ. Тийм аргамагтай
бол цохиж байхад яахав дээ гэж нэг хvний ярихад нөгөө бvдvvн гэзэгт хар хvн:
- Ер нь зvvн аймаг морь, харваачаар баруун аймаг бөхөөр гэдэг юм даа гэлээ.
- Манай баруун аймаг бөхөөр ч юу тавих вэ дээ. Намхай Лувсанжамба Ханд чин вангийн
хошуу. Чvлтэм аварга Даа вангийн хошуу шvv дээ гэж хvн хэлэв.
Ингээд аль аймаг бөхөөр илvv вэ? гэж ам булаалдан маргалдаж байтал нэг хvн «ирлээ» гэж
хашгирахад агшин зуур цөм мордов. Тэртээ хэдэн хошууг тойроод нэг бараан морь гарч
ирлээ.
- Тэр биш байхаа. Нөгөө хоёр нь гарч ирэхгvй байна гэж бvдvvн гэзэгт хэлэв. Ингээд улс мөн
биш, гэж маргалдаж байтал хоёр морь ойрхон зайтай хошуу ороон гарч ирлээ. Тvрvvчийн
60
морь, хойнох хоёроосоо улам тасарч байв.
- Хөлөрсөн морь, тоосонд бараан харагддаг юм. Хөөрхий манай бор морь бололтой. Харайлт
нь аргагvй л мөн дөө гэж бор морины талд цохисон хvн хашгиралдаж байв.
- Сунаж байгаагий нь харахгvй юу. Алаг морь мөн байна гэж алаг морины талд цохисон улс
шуугилдав. Харин хэн ч Тvгжилийн хээр морийг дурссангvй. Тvгжилийн зvрх цохилж өмнөө
яваа Бадарчийг чанга тэврэн
- Чи сайн хараач. Миний нvд бvрхээд байна гэж хацраараа нудран амьсгаадаж явлаа.
Тvрvvчийн морь улам тасарсаар ойртон ирвэл аль нь биш. Тvгжилийн хээр морь ам
булаалдан улаан хөөс цахруулсаар давхиж ирлээ. Тvvнийг ирээд хөлсийг нь хусаж дуусаад
хөтөлж явахад бор морь, дараа нь ойрхон шиг алаг морь иржээ. Тvгжил хоёр морьтой болж
хvмvvс хээр морин дээр цугларан өдөр vнэ энд тэндээс хаялж хэлэв. Урьд шөнө арван
зургаан тугалтай vнээ сонсоод «чи арван зургаагаас цааш тоо мэдэхгvй гуйланчин байхаа гэж
байсан Бадарч хvртэл тугалтай vнээ хорь, бас тэгээд ярина шvv» гэж хашгирч байв.
Ингээд хорин тугалтай vнээ, дөрвөн залуу мориор Тvгжилийн хээр морийг Бадарч авах
болжээ. Тvгжил Бадарч хоёр тэр орой айл хэсэн архидаж хоноод маргааш нь тохирсон юмаа
өгч авахаар Бадарчийн гэрийн зvг явжээ.
-- За гуйланчин минь холын морь гэдэг чинь vнэн биз? Хэрэв хаяанаас эзэн нь гарч ирвэл
Бадарчийн гараас чи гарахгvй шvv гэж дахин дахин хэлэхэд:
-- Зовох хэрэггvй. Тvгжил хvv аймаг даваагvй юмыг олз гэж бодохоо аль эрт больсон шvv
гэж бардамаар хариулж явжээ.
Бадарчаас авсан малаа туугаад Далайчойнхор вангийн нутаг руу явах замдаа айлын бяруу
дөрвийг vхэртээ нийлvvлэн явжээ.
XVII
Өнтэй сайхан өвөл болоход хавар эрт эхэлдгийн адил өрнvvн дэлгэр зун болоход налайсан
өгөөмөр намар урт байдаг билээ. Тамирын хөндийд сайхан зун болж мал тарга хvчээ ханатал
аваад, хонь ахарлах ажил эрт эхлэв. Yржилтэй зун харамгvй бэлэглэсэн гуа чимэглэлээ
зvvсэн ургамлын өнгө vл мэдэг шарлав. Хаашаа л харвал хөхөрсөн манаа цацраад, хорвоо
шаравтар туяатай ногоон хивсээр хучигджээ. Пvрэв тайжийнх хамжлага нараа цуглуулж том
хонин тогоонд шингэн хар цай чанаад арав гаруй хоног хонь хяргав. Туг, туг ноос энд тэнд
нь vлдсэн юмуу эсвэл арьсаа өм цөм хайчлуулснаас төлгөн хонь билчиж явахыг хараад «муу
сайн боолууд, хvний буянг ингэнэ гэнээ. Хонгоноос нь банз, хацраас нь шаахай салгахгvй
байвал таарах улс» гэж тайж бухимдан гурав дөрвөн хvний ташуурдсан боловч ажил нь
олигтой ахисангvй. Тvvгээр ч барахгvй дургvй ажилд цухалдсан хамжлагууд хоорондоо
зодолдож хоёрын зэрэг хvн шархдав.
Тайжийнх ингэж мунгинаж байгааг хараад Итгэлтийн бах нь ханаж, уур уцаар болсон
урагшгvй тайжид «хожуул хvн хар гөрөөс, ургаа чулуу» гэх мэт элдвийн хоч өгнө.
Тайжийн хотонд дажин болж хvнд данх, хvйтэн хар цайн зодооноор дуусаж байна гээд маг
маг инээхэд нь Итгэлтийн нvд сэргэж, хамар нь угтаа хvртэл атиран сархайдаг байв. Итгэлт
хониор тайжаас хавьгvй илvv боловч хяргах гэж огт яарсангvй. Энэ тухай Эрдэнийн хэлэхэд
«гайгvй яарах юу байхав. Урт л ургаж байг» гэж тайван хариулжээ.
Тайжийнх арай гэж зодоон цохион болж баймааж хонио хяргаж дууссанаас хойш хэдэн
дөрийн дараа «маргааш Итгэлтийнх хонио хяргана» гэдэг зар Тамирын голын хөндийд
таржээ. Нvнжигт баяны ачаар гэдэс гарч сурсан хvмvvс хайчаа билvvдэн өглөө болохыг
хvлээжээ. Ганц ч vvлгvй цэлмэг тэнгэртэй сайхан өглөө Тамирын хойтох өргөн зvлгэн дээр
хэдэн морьтой хvн хонь хурааж урт урт холбоонуудад хонины толгой шөрвөглөн ярайв.
61
Гал тvлж, шаргалтсан аагтай цай хонин тогоонд хөөсрөн буцалж, торхтой айраг шуугин,
дөрөв таван ямаа боож, бяслаг ааруул овоолсон том цар хvмvvсийг ажилд даллаж байлаа.
- За идэж ууцгаа. Шалавхан шиг хяргаж дуусаад орой цvv хаяцгаая гэж Итгэлт хангинасан
дуугаар хэлээд айл хэсэхээр хатируулан алга болов.
Цугласан өдий төдий хvн цадаж ханатал ууж удан, ядрах зvдрэхээ мэдэхгvй уралдан хонь
хяргав. Нямаа олны дундуур явж «хайч нь хурц, ахар нь арвин» гэх буюу «уут нь дvvрэн,
унгас нь мяндас», «гар нь бvv ядар, гарах нь бvv багас» гэх зэргээр ерөөн байснаа өөрөө
хяргаж эхлэв. Итгэлт гуай ажлыг мөн хийж чадах юм даа гэж Долгорын хэлэхэд хажууд нь
хонь хяргаж байсан Эрдэнэ ханцуйгаараа хөлсөө арчиж, нvvрээ vлээснээ:
- Ингэж чаддагтаа л ийм баян байхгvй юу гэлээ
- Чадал, ухаан хоёр нь ч далай шиг юм аа. Ийм хvнийг ч буян даалгvй яахав дээ гээд Долгор
хайч руугаа нулимснаа шир шир хяргаж эхлэв.
Yдшийн бvрэнхий болоход нь хонь ахарлаж дуусаад зогссонгvй ноосоо савлаж дууссан
байлаа. Ажлаа гvйцсэн хvмvvс алиман сарны тунгалаг гэрэлд цvv хаяж баяр хөөр болжээ.
Итгэлт ч олонтой бужигнаж нэг талыг толгойн тоглов. Долгор цагаан мод эрээд газар шагайн
явж байтал Итгэлт дэргэд нь ирлээ.
- Чи олчихоод, сиймхий харж байгаад зугтаачих гэж явна уу?
- Yгvй чиш. Олоогvй. Ер олдохгvй юм
- Тийм бий, vзнэ дээ гээд гараас нь барьж авлаа.
Долгор тоглоомоос өөр юм бодсонгvй. Харин Итгэлт цаг vргэлж бодож явдаг хvслийнхээ
хаалгыг ядахдаа нээе гэж шийдээд Долгорыг барьж авчээ.
- Итгэлт гуай, надад байхгvй. Yнэхээр би олоогvй
- Тийм бий. Өгөхгvй бол гижигдэнэ бас тэгээд гээд бvр тэврэн хөх дэлэнгий нь базав.
Хэргийн учир буруу тийшээ хандаж байгааг Долгор ойлгож «надад байхгvй тавиач дээ»
гэхэд Итгэлт тавих нь битгий хэл, дарж авлаа.
- Тавиач дээ, амьтан юу гэж хэлэх вэ
- Энд олоод зугтлаа, бариад аваарай гэж хvмvvс хашгиралдан гvйцгээв
- Тэр хэлээгvй юу. Тэнд олж гэнэ гээд Долгор хvчлэн босоод гvйв.
Итгэлт хойноос нь урамгvй харж «гайгvй дээ, ямар сайхан биетэй дамшиг вэ» гэж дотроо
шивэгнээд босож хэд алхсанаа дуртай дургvй гvйв.
Шөнө дундын vед тоглоом дуусаж хvмvvсийн зарим нь гэр гэртээ зарим нь Итгэлтийн
тусгайлан барьсан том хөх майханд битvv дэвссэн эсгий дээр бvхэл бvхлээрээ өнхрөн унав.
Сартай шөнийн улаан од гялтганан анивчиж намрын шөнийн сэрvvн бөгөөд ариухан салхи
сэр сэр vлээж ажил, тоглоомд ядарсан хvмvvс шинэ хvч залган өгнө. Тамирын гол шуугин
урсах нь чихний vзvvр т сонсогдоно. Галсан Дулмаа хоёр сав суулгаа цэвэрлэж дуусаад
гэртээ ороход битvv бvгчим агаар нvvр рvv нь цохив. Энэ vмхий, бvгчим гарт унтсанаас
гадаа унтья гээд Дулмаа дээл, дэвсгэр авч гарахад нь Галсан «хэний янаагvй тэгье» гээд
дагаж гарлаа.
- Мань ах Долгорыг дөнгөх гээд байгаа бололтой гээд Галсан ишиг шиг майлан инээв
- Эрдэнэ гуай хvзvvгээ мушгиулах нь л дээ
- Буянтай, чадалтай хvн ч хvссэнээ л хийнэ л дээ
- Эрдэнэ гуай, чи биш болохоор дэвхэрсэн газар нь дараад авна л даа
- Гичий минь буянтай хvнийг тэгж болохгvй. Алдас болно хамт унтья л даа
- Чамтай унтсанаас мэлхий өвөртөлж унтвал дулаахан байх аа
- Дэмий битгий донгос. Авааль нөхрөө ад vзэх нь vv дээ
62
- Аль эртний хэрэг байхгvй юу даа. Арчаагvй би л тэсэж байгаа болохоос..
- Битгий донгос гээд Галсан ажиггvй инээмсэглэснээ Дулмаагийн хажуугаар хэвтэв.
Буруу харсан Дулмаагийн ард эхдээ загнуулсан хvvхэд шиг санаа алдан хэсэг хэвтсэнээ
«Дулмаа аа, нааш хараач дээ» гэлээ. Хариу нь энэ гэсэн шиг Дулмаагийн унтсан жигд
амьсгал сонсогдов.
XVIII
Хангай газрын алтан шар намар сайхан бол Тамирын хөндийн намар ч бvр ч vзэсгэлэнтэй
байдаг билээ. Өндөр ургасан өвч халиуран хонгор салхинд алтан өнгөөр найган гялалзаж,
улиас бургасны шарласан шавчих сэржигнэн унаж, буцах шувуу Тамирын голын усанд
өнжин vдэлж, тарган мал голоо гарч хөдөөлөн билчиж байх vе Тамирын хөндий юутай
сайхан. Айлууд зуны дэлгэр цагт хураасан тос өрөмнөөсөө хайлуулан гадуур нь гарахад шар
тосны хачин хурц эхvvн vнэр, нэрмэл архины эсгэлэн vнэртэй холилдон хамар цоргин
анхилж байдаг. Ийм нэгэн намрын өглөө Итгэлтийн хот их л хөдөлгөөнтэй байв.
Өнөөдөр Хонгор, Бат хоёрыг Заяын хvрээн дээр лам болгохоор хvргэх гэж байв. Энэ хоёрыг
явах болсонд Солонго, Сvрэн хоёр бvгдээс илvv гашуудаж, өчигдөр оройноос эхлэн хоолой
дээр нь хуурай хар юм зангиран нvдний нулимс аяндаа асгарч байв. Должин, Долгор хоёр
хэдэн өдрийн өмнөөс эхлэн Хонгор, Бат хоёрт зай л гарвал «багш ламынхаа vгийг сайн
дуулж, гэрээ саналгvй, их хоол идэж, номоо хичээнгvйлэн vзэж, хувцас хунараа урахгvй,
ноцолдож хvрээний зодоончин хvvхдэд зодуулчихгvй» амьдрах тухай тvмэн зvйлийн юм
нулимсаа асгаруулан сургаж байхад хоёр хvv нь эхийнхээ vглээ олон vгтэйг сэтгэлдээ зэмлэн
байж билээ.
Хонгор, Бат хоёрын хувьд бол шинэ газар, шинэ амьдрал сайхан санагдавч дассан газар, мал
сvрэг гэр орон дотно хvмvvсээсээ салах нь хэцvv санагдаж шинэ амьдралын тухай манан
будан шиг бодол улиг домог болсон боловч, зvрх сэтгэлд нь дассан хэзээний дотно
амьдралын тухай бодолтой өрсөлдөж байв. Тэр хоёр өглөөнөөс эхлэн ижилхэн лам захтай,
улаан хvрэн, хөвөнтэй дээл өмсөж, гэрvvдээр хэсэхэд Солонго, Сvрэн хоёр хойноос нь даган
атаархах, хайрлах сэтгэлдээ дарагдах хоёр хvvгийн дээл мялаан өгсөн юмыг хуваалцан идэж
уйлахдаа уйлж, инээхдээ инээн явжээ.
- Урд хормойноос нь унага даага, хойт хормойноос нь хонь хурга гэж Нямаа дээлийг нь
мялаагаад
- За хvvхдvvд минь хvvр дагая гэвэл зурхайч бол, хvн алья гэвэл домч бол, хvvрнэж хэрэлдье
гэвэл гэвш бол, хvн шиг явья гэвэл төрийн хар хvн бол гэдэг юм даа гээд хөгжилтэй инээв.
- Нvгэлтэй золиг минь, хувраг болох гэж байхад нь ингэж ярьдаг юмуу гэж Хишигт авгай
өвгөнөө зэмлэв.
Өглөө Эрдэнийг Итгэлтийнд ороход Павловынд очоод орой ирсэн Итгэлт, аль хэдийн нь
босоод цай ууж байлаа.
- Нөгөө алиа Петр чинь сураггvй гэнэ шvv гэхэд нь Эрдэнэ хөхvvрээс айраг хийж суух зуур
- Хаачдаг юм бол доо гэж ажиггvй хэлэв
- Хаачих юу байхав. Оргосон гэж Павлов хэлж байна. Тэр чинь vймээний эзэн, гайгvй
дамшиг гэнэ. Цөллөгийн хvн гэнэ шvv дээ гэж Итгэлт хэн ч мэдэхгvй сонин зvйлийг хэлж
байгаа юм шиг толгойгоо хаялан шогшрон байж ярив.
Итгэлт бас Бадарч хурдан хээр морь өндөр vнэтэй авсныг сонин болгож яриад «хvн мөн
онгиргоон юм даа томоохон шанагаар нэг утгахад шавхруу vлдэхгvй хөрөнгөтэй байж, тийм
vнэтэй морь аваад яана даа» гэж хэллээ.
- Эрдэнэ минь манай муу хvv Хонгор чинь юу ч мэдэхгvй амьтан, Батад л сайн захиж өгдөг
63
юм шvv гэж Должин гаднаас тvлээ оруулж ирээд гал тvлэх зуур ханцуйгаараа нулимсаа
арчин хэлэв.
- Хуруун чинээ хоёр амьтныг хэний нь хэнд нь захих билээ дээ. Дэмий ярих юм гэж Итгэлт
хөгжилтэй инээн хэлээд
- Манай Долгор Батыгаа Хонгорт захиж байдаг Должин Батад захиж байдаг таарч дээ гэж
Эрдэнэ хэлээд маг маг инээв
- Нөгөө бvсгvй хvний vс нь урт, ухаан нь богино гэдэг чинь л энэ байхгvй юу даа гээд Итгэлт
нvдээ жартайлган хадан дээрээс майлсан ишиг лагуу адил инээв.
Удалгvй Эрдэнэ хоёр хvvхдийг дагуулан Заяын хvрээ рvv мордох болоход Долгор, Должин
хоёр Бат Хонгор хоёрыг тэврэн vнсэж «томоотой яваарай», «бие биеэ харж яваарай», «гадуур
битгий яваарай», «хvрээний нохой хэцvv шvv» гэх зэрэг тvмэн зvйлийн юм захиж уйлан
байв. Солонго, Сvрэн хоёр эхэр татан енгэнэтэл уйлж байв. Солонго «ахаа та битгий яв» гэж
хашгирахад ээж нь «нvгэл тэгж болдоггvй юм. Миний охин ах нь гэгээний оронд очиж сайн
лам болох гэж байна» гэж хэлэв. Эрдэнэ минь наадах Хонгор чинь гэвш багшийн хашааг
мэднэ. Ширvvн шиг явахгvй бол ирэхдээ оройтно шvv гэж Итгэлт захив. Тэр гурав мордоод
явахад Должин, Долгор хоёр сvvгээр тахил өргөж, далд ортол нь харан байн байн санаа
алдан, өөрийн эрхгvй асгаран байгаа нулимсаа хэлээрээ долоож зогсов.
Эрдэнэ хоёр хvvхдээ дагуулан ширvvн хатируулан бага vд өнгөрөхийн vед Заяын хvрээний
баруун хойноос орж ирлээ. Хөдөөнийхөн хорооныхныг «улаан модон гэртэй, усан будаан
хоолтой» гэх зэргээр шоолж байдаг бол хорооныхон хөдөөнийхнийг «хөдөөний хөдсөн
дээлт, хөх мантуу» гэх зэргээр шоолдог билээ. Бас тэгээд эв л гарвал vгний харцаар бие биеэ
чадах дуртай байдаг. Дэмий суухаар тэмээ хариул гэгчээр хvрээ эргэхээр гарсан Чимэг,
Цэцэг хоёр хvрдний дэргэд зогсон хэний хувцас аятайхан, хэний дээл муухай, хэний хамар
өндөр, хэний ам том зэргийг шvvмжлэн ярилцаж тас тас инээн байтал ижилхэн хоёр хээр
морьтой хvvхэд дагуулсан ханхар өргөн цээжтэй нар салхинд борлосон хvрэл царайнд нь гал
цог бадарсан том нvд, өтгөн хар хөмсөг нь шинэхэн нөхөртэйгээ яваа залуу авгай ч нvдийг
эргvvлж харуулах чадал төгөлдөр хар хvн өндөр бор морин дээр vл мэдэг хөндлөн суусаар
ирж явлаа. Өмссөн хуучивтар хөх дээл, толгойгоо боосон шороо хөлсөнд борлосон цагаан
янбуу алчуур, морины явдалд нь мөр лvv нь унжсан бvдvvн хар гэзэг энэ бvхэн нь хотын
хоёр хvvхэнд ер бусын зохицсон юм шиг харагдав. Ойртож ирэхэд нь нэгд чадах, хоёрт өдөх
гэж бодсон Чимэг:
- Хар хvн гуай цаад руу чинь хоёр бяруу дагуулсан нэг бух vзэгдээгvй биз гэхэд нь хотын
хvvхний ёгт vгний далд учрыг нь хэдий нь ойлгосон Эрдэнэ ажиггvй царай гарган
- Тийм юм дайралдсангvй. Харин лам нарын юм бололтой. Нуруу туруугvй төмөр тушаатай
хоёр гvv л идэж байна билээ гэж хэлээд дэргэдvvр нь өнгөрлөө.
Эрдэнийн энэ vгэнд Цэцэгийн царай хувхай цайвар болж нvдэнд нь нулимс бvрхэв. Чимэг
хvрээний гудамж руу орж байгаа гурван хvний хойноос ажиглан харж байснаа
- Сайхан эр ээ гэж хэлээд тvргэн эргэж хvрд рvv орон эргvvлэхэд тосгvй гол нь хяхтнан
гаслав.
Цэцэг нvvрээ гарын алгаар дарж, хvрдний vvдний яс модыг тvшин хөдлөлгvй зогсож байв.
Мань гурав хvрээний гудамжаар гэлдрэн явсаар завсар бvрий нь шаварлаж гаднаас юу ч
харагдахгvй болгосон бvдvvн шургааган хашааны vvдэнд зогсож мориноосоо буугаад том
хvрэн даамангийн бага хаалганы оньсны сурыг татаж тvлхэхэд төмөр хонх дан, дvн хийж
ихэмсгээр жингэнэн дуугарав. Ингээд морьдоо хөтлөн орж уяад хашааны хойт тал саравчинд
өндөр шалан дээр барьсан гэрт оржээ.
64
Yстэй дээлээр бөгсөө ороож, өмнөө шар торгон баринтагтай ном дэлгэн тавьсан дөч гаруй
насны тарган шар лам гэрийн баруун талын орны өмнө сууж байв. Арц, хvч, олон жилийн
дарагдмал эдийн чийглэг vнэр, холилдон хээрийн салхинд дассан гурвын хамар руу аягvй
vнэр ханхлав. Хоймор байгаа хоёр авдар дээрх бурхны гvнгэрвааны шил нь онийлгож татсан
өрхөөр орж ирсэн наранд хvйтэн өнгөөр гялтганаж байв. Энэ бvхий байдал хоёр хvvхдийн
сэтгэлийг дарж шинэ газар очих сэтгэлийн хөөрөлтийг нь vлээж эхлэв.
- Ламбагуайн амгаланг айлтгая гэж Эрдэнийн хэлэхэд эргvvлэх гэсэн номын хуудсаа барьсан
хэвээр орж ирэгчдийг ажиглан харснаа
- Сайн, сайн байна уу? гээд нvдээ жартайлган лавлаж хараад «ээ Итгэлтийн хэлдэг хоёр
хvvхэд ирэв vv. За тийшээ сууцгаа» гэж гэрийн зvvн тал руу заав.
Лам босож, орны хөлд зуузай холбон тавьсан гутлаа өмсөх зуур «жаалхvv чи гараад гэрийн
баруун талд хураалттай тvлээнээс тавыг аваад ир, битгий нураачихаарай. Дараа нь тэр
шvvгээнээс тогоо авч зуухан дээр тавьж орхи. Ингэхэд нэр хэн билээ» гэхэд нь Эрдэнэ
хvvгийнхээ нэрийг хэлэв.
Бат гарч тvлээ оруулж ирээд жижигхэн жалавчин тогоог шvvгээнээс авах гэтэл «мөн тvvхий
байна даа. Урьдаар зуухны тагийг авч тvлээгээ хийдэг юм. Тэр тогооны чинь хажууд бариул
байгаа» гэж лам зандрангуй бөгөөд уцаарлангуй хэлэв.
Бат тvлээгээ өрж эхэлтэл лам уцаарлан, босож, ирээд тvлхэж зайлуулан өөрөө тавхан нарийн
мод өрж гал тvлэв. Энэ бvхнийг хараад «энэ гэрийн хамаг ажил муу хvvд минь оногдох
бололтой. За яахав, эр хvн юм сур ч л байг» гэж Эрдэнэ бодов. Удсан ч гvй цай буцлан,
жижиг гуулин данханд юvлэв. Орны толгойн олон нvдтэй эрээн шvvгээнээс гурван модон
аяга орны хөндийнөөс зэс савтай дугуй боов гаргаж Эрдэнийн өмнө тавив.
- За цай ууж, идээ ид гэж хэлээд гутлаа тайлан буцаж орон дээрээ завилан суув
Эрдэнэ цайг гурван аягандаа хийхэд яг нэг нэг дvvрэн болоод шавхрав. Эрдэнэ энэ лам
нарын энэ мэт харамч амьдралд хэзээнээс дургvй билээ. Yнэндээ ч гэвш лам, Эрдэнэ хоёрын
амьдралд төсөөтэй юм байсангvй. Арван хоёртой байхдаа Заяын хvрээнд дээр ирж суусан энэ
лам одоо дөч хvрчээ. Гавжийн дамжаа Заяын хvрээн дээр барьж хvрээний гандан дэгчилэн
хийдийн баруун даяанд бойпор эргvvлэн гавж мяндаг авчээ. Лам нарын амьдралын нарийн
аргад нэвтэрсэн энэ хvн гvрэм дором унших, мэргэлэх, сээрийн игчаа номлох бvхнийг хийж
олз омог ихтэй байдаг боловч юм нь их болох тутам харамлах нь их болж хорвоо дээр vлдсэн
ганц ахаа айлчлан ирэхэд хоёр хуушуур хайрч өгөөд тvvндээ хэд хоног гасалдаг байжээ.
Их идэх ухааны дайсан гэж шавь нартаа vргэлж сургадаг боловч өөрөө цадахгvй хонож
vзээгvй. Богд ламын игчааг сайн мэддэг хvний нэг гэгддэг лам нарын ариун амьдралыг
бусдад сургах, бурхны гэгээний сургаалаар олныг тэжээхэд бие сэтгэлээ зориулсан боловч
өөрийн хувьд төдий л сахидаггvй, vдэш орой хороо руу гvйдэг, авах гар нь том өгөх гар нь
нарийхан, чадалтай шавь нартаа номч, чадалгvй шавь нартаа ширvvн өөрийгөө бvхнээс
ухаантай гэж боддог хvн билээ.
Хорвоо дээр ганц хvнд юугаа ч харамладаггvй. Тэр нь бол нөгөө Цамба юм. Бусдаас олсон
юмаа банди Цамбадаа өгч байхдаа Тамирын голын уснаас халбагадан өгч байгаа юм шиг
өргөн дэлгэр сэтгэлтэй байдаг.
- Чамд юу хэрэгтэй вэ? гэдэг vгийг Цамбаас өөр хэнд ч хэлж байгаагvй.
Эрдэнэ хоёр сайр хадаг гаргаж хvvхдvvдийг ламд мөргvvлэн шавь оруулав.
- Хоолыг нь зул сараар авчирч өг гэж Итгэлтэд хэлээрэй. Орой боллоо гэж ламын хэлэхэд яв
гэсэн vг гэж ойлгосон Эрдэнэ босов. Хvvхдvvд дагаж гарах гэсэн чинь багш лам хориглов.
Тэр ч байтугай Эрдэнэ хоёр хvvхдийг vнсэх гэсэнд хэрэггvй гэж хориглоод Эрдэнэд
65
шалавхан гарах дохио өглөө.
Шинэ амьдралын сургаар сэтгэл нь хөөрөөд тэр шөнө амьдралд юу болох, яахыг бодоогvй
хvvхдvvд ламын энэ байдал таалагдаагvй нь мэдээж билээ. Тэр хоёр хvvгийн гол харлан,
хоолой нь зангирч энэ бvгчим харанхуй гэр толгой дээрээс дарж хавирганаас нь хавчин
амьсгаа давхцан нулимс аяндаа урсав. Ялангуяа том төмөр хонх хоёр дахь удаагаа дvн дан
гэж дуугарахад гэрийн дотор пад харанхуй болж хvмvvсийн амьсгалах дуу тэнгэрийн дуу
шиг сонсогдож байв.
Лам урьдах хэвээр хөдлөлгvй суун ном уншина. Хvvхдvvд гэрийн зvvн талд зогсон, нусаа
татаж нулимсаа ханцуйгаар арчина.
«Та хоёр гарч, хашаанд морины нойтон хомоол байвал хамж аваад баруун урд өнцөгт байгаа
аргал дээр дэлгэж хатаа» гэж ламын хэлэхэд хоёр хvvхэд шалавхан гvйн гарлаа. Хаанаас л
харвал өндөр хашаа юм бvхнийг таглаж, дээрээс бараан хөх тэнгэр хавхаглан гvн худгийн
ёроолд байгаа мэт сэтгэл төрvvлнэ. Хvvхдvvдийн нvvр цог жавхлангvй болж мөн гөлийн
зогсоцгооно.
XIX
Пvрэв тайж богдын хvрээ орж ирсний учир бол нэг биш гурав байв. Нэгдvгээр чадвал ван,
эсвэл чадвал бээл зэрэг олж авах, хоёрдугаарт орон гарсан хошуу туслагчийн суурин суух,
гуравдугаарт гуа vзэсгэлэнтэй, хот газрын залуу бvсгvй олж богдын лvндэнгээр эхнэр болгож
авах бодолтой иржээ.
Автономит засгийн vед ойн шоргоолж шиг өсөж байсан бэйс гvнг бол Пvрэв сайн тоохгvй
байжээ. Санаж ирсэн гурван зvйлээ бvтээхээ юуны өмнө Богдын баруун гарын шавар сойвон
Данигатай учрах хэрэгтэй гэж бодов. Нэгэн орой тайж Данигай сойвонгийн айлчлан очив.
Зvvн хvрээний цэцэн тойны их чөлөө гэж нэрлэгдсэн гудамжны зvvн захын том хvрэн
дааман хашааны хойт талын модон саравчинд барьсан том гэрт ороход таргалж хэвээ алдсан
том шар лам зузаан дэвсгэртэй орон дээр завилан суугаад тарган мах идэж байлаа. Данигай
сойвон Пvрэв тайжийг жинсээр нь тайж гэж таньсан боловч хөмсгөө зангидан харахаас өөр
анхаарал тавьсангvй.
- Ламтны амгаланг айлтгая гэж Пvрэв тайж бөхөлзөөд гэрийн нөгөө талд суув.
- Сайн гэж шадар сойвон мах зажлах зуур хэлээд ойрхон зогсож байсан бандид хандаж
"гарын алчуур" гэлээ.
- Эрхэм дээд сойвонгийн өргөөнд аймшиггvй бараалхан ирснийг минь өршөөн соёрхох
ажаамуу. Би бол Сайд вангийн хошууны Пvрэв тайж гэгч. Танд бараалхаж өчvvхэн бэлэг
барих гэснийг минь тогтооно уу гээд өврөөсөө том баранзад хадаг гаргаж дээр нь тавин
лангийн цоохор ембvv тавин барилаа. Урт хадаг, хvнд ембvv сойвонгийн занг өөрчилж
тайжид мах айраг барих зарлигийг бандид буулгав. Хахууль авч баячуудад өгсөн бэлгийн нь
хирээр ван бэйл, бэйс, гvн зэргийг дээдсийн зарлигаар шагнаж сурсан сойвон энэ шодон
буурал гэзэгтэй тайж юу хvсэж ирснийг мэдэх гэж олон яриа дэлгэж эхлэв. Пvрэв тайж ч
Сайд вангийн хошууны тэргvvн баячуудын нэг дэгээ ярианы завсраар хавчуулж "наран
гэрэлт тvмэн наст Богд Жавзандамба гэгээний санд чадлынхаа хирээр хандив оруулах
хvсэлтэй ирсэн" гэж хэлэв.
Тан шиг буян хишиг төгөлдөр, эрдэм чадалтай хvн дээдэст гавьяа мэдvvлбэл бэйс, гvн зэрэгт
хvртэх нь алга урвуулахын төдий хэрэг бус уу гээд сойвон тайжийг нvднийхээ булангаар
ажиглаад харснаа нvдээ буруулж гэрийн хойт талыг эзэлсэн бурхан өөд чиглvvлэв. Энэ золиг
надад ван, бэйсийн зэрэг өгөхгvй санаатай бололтой, аль эсвэл vнэд хvргэж намайг амьдаар
минь шулах гэж бодож байна уу? гэж Пvрэв тайж дотроо бодов.
66
- Манай монгол ч олон сайхан бэйс, гvнтэй болж байна даа хөөрхий гэж тайж хэлээд нvдээ
онийлгон инээмсэглэв.
- Шинэ тутам улс гэр тогтож байхад эд хөрөнгө эрдэнэсээ хайрлахгvй санд хандивлаж байгаа
өглөгийн эзэд олон болохоор тэгэлгvй яахав гээд тайжийг хулгай нvдээр харснаа: "бэйс гvнг
голж байна шvv нохой чинь, чамд хөрөнгө байвал надад ван аваад өгөх чадал байна" гэж
бодоод хоолойгоо зассанаа, Баян, Шагдар санд таван зуун лан, хорин алтан маниад
хандивлаад бэйс болсон. Баян Дорлиг хоёр зуун лан есөн цагаан тэмээ хандивлаад заяаныхаа
ханийг олж авсан, баян Шарав зуун лан хандивлаад төөрч төрсөн vрээ олж авсан гэж тоочив.
Ван зэрэг хэд хvрэх бол? Энэ хомхой золиг хэлэхгvй байна шvv. Ер нь их хөрөнгө орох нь
бололтой" гэж бодож байсан тайж сойвонгийн vгийг дуусахад нь намбатай бөхөлзөн инээв.
"Нэг л эхэлснээс хойш дуусах хэрэгтэй. Энэ хашир чоно ийм наймаагаа ямар анх удаа хийж
байгаа биш" гэж бодоод тайж шууд ярианд орлоо.
- Манай хошуу туслагч бурхан болсон. Одоохондоо хошуу маань туслагчгvй сvрхий өнчирч
байна. Бас тэгээд би гэдэг хvн өнгөрсөн жил ханиасаа салсан амьтан. Дээдэст айлтгаж
заяаныхаа ханийг заалгаж авах бодолтой, энэ бvхэнд эрхэм сойвон таныг тусалж өгөх болов
уу? гэж мунхаг хvн би гvн итгэнэ. Эрхэм таны их тусыг өчvvхэн би хариулж хэзээ нэгэн цагт
танд нэгэн мөрний хvч болон зvтгэж чадна гээд нvдээ онийлгон хоолойгоо чичиргэн инээв.
- Мөхөс хvн чи танд тус болохыг л хичээе гэж сойвон ихэмсгээр хэлэв.
"Энэ шодон гэзэгтэй хатингар vнэг нэгмөсөн ямар их бодож ирдэг амьтан бэ. Овоо л
хөрөнгөтэй золиг юм даа. Чамайг амьдаар чинь огтлоод хvртэж орхиё" гэж дотроо бодон
сойвон хэсэг дуугvй байлаа.
- Өчvvхэн хvний хvссэн бага зvйлийг бvтээн соёрхоход орох хөрөнгийг бурхны авралаар
аминд оногдсон хомс хөрөнгөөс нийлvvлж, эрхэм мэргэн таны хэлсэн газар хvргэж өгөхөд
бэлхэн билээ гэж тайж хэлэх зуур энэ удаа ч бэйс зэрэг олбол барав. Туслагч болж чадвал
хошууны хөрөнгөөр вангийн зэрэг авахад болохгvй газар алга гэж бодож байлаа.
- Их санд таван мянган лангийн хандив нийлvvлбэл Нарангэрэлт тvмэн наст богд гэгээн таны
гавьяаг ивээн өдөр vзэж хvссэн хишгийг чинь хvртээх буй за гэж сойвон, хошуу тамганд
насаа барсан хөгшин бичээч улаан шугамтай дээдсийн бичгийг уншиж байгаа юм шиг,
дуугаа өндөр нам болгон хэлээд нvдээ чавчилан юм бодсоноо уул мөнгийг ойрын өдрvvдэд
энд авчирч өгвөл таны хэрэг сэтгэлчлэн бvтнэ гэлээ. Их гэрийн дотор хэсэг зуур ямар ч
аниргvй байлаа. Тайж энэ золиг чинь намайг амьдаар минь шулах санаатай байна шvv. Өөрөө
хичнээнийг ч цуслах бол" гэж дотроо бодож байлаа. "Би арай бага хэлчихэв vv дээ. Бага ч юм
биш дээ" гэж сойвон бодов. Тайж өмнөө байсан мөнгө аягыг эргvvлж баахан харснаа "мөн ч
vнэтэй аяга байна даа" гэж сойвонд дуулдахаар хэлж орхив. Сойвон хvйтэн инээмсэглэх мэт
болсноо "хямд vнээр муу л аяга авна даа. За тэгээд хань болгохоор бодсон хvн байвал надад
хэлээрэй" гээд орныхоо толгой дээр байсан хонхыг гурван удаа цохив. Гаднаас жижигхэн
шар шовгортой залуухан банди орж ирээд vvдэнд зогсов.
- ганзай халааж ир. Бас өнөө орой Довчингийнд очноо. Тvвд хоргой дээлээ өмс гэж тогооны
хvнд хэлээрэй хэмээн Сойвонгийн хэлэхэд банди тvргэн эргэж гарлаа. Тайж тэндээс баахан
согтож мордоод хvрээний хэд хэдэн айлаар орохдоо авчихмаар өнгө зvстэй залуу хvvхэн юу
байна гэж ажиглан явжээ. Маргааш өглөө нь Буянтын пvvсэнд очиж гурван жилийн
хугацаатай таван мянган ланг жил бvр хvvгий нь хониор төлж байхаар хэлэлцэн аваад шууд
Сойвонгийнд хvргэж өглөө.
Шөнө дундын vед Богдын сэрvvн лаврангийн vvдээр хоёр хvн орлоо. Yvний нэг нь бидний
танил Данигай сойвон нөгөө нь сангийн яамны тvшмэл Шарав гэгчийн эхнэр Туяа байлаа.
67
Хорь дөнгөж хvрсэн энэ хvvхэн, хэдэн өдрийн өмнө дээдэст өнгө зvстэй залуу хvvхэн эрээд
хvрээний гудамжаар сэлгvvцэж явсан Данигайтай тохиолдоод дөрвөн өдрийн өмнө тvvний
хамт энэ хаалгаар орж ирснээс хойш шөнө бvхэн ирж vvрээр гэртээ харьсан байдаг билээ.
Туяа бол бурхан, шашны vлэмж чадал агуу ивээлд гvнээ итгэж, санаа сэтгэл нь сvсэглэлийн
битvv цалманд бат хvлэгдсэн хvн бөгөөд болж байгаа бvхнийг буян, нvгэл хоёртой холбож
vзнэ. Энэ учраас Богдод таалагдаж байгаагаа хvн болж төрсний дээд хувь, арван буяны эх
гэж бодоод дээдэстэй самуурч байхдаа хорвоогийн амьдралаас салж диваажинд очих хий
мананд хөвж, мэддэг номоо уншин наминчилж байсан ажээ. Хонийг алхаар дээш нь
харуулахад намайг тэнгэр харуулах гэж байна гэж боддог гэж ярилцдаг шиг Туяа, сохор
самуун тvвдийн зугаа болж байхдаа хувь заяатай төрсөндөө буян хийж байна гэж vнэн
сэтгэлээсээ сvсэглэн байж билээ.
Тэр хоёрыг ороод очиход унтаж байсан дээдэс сэрээд чанга эвшээснээ "Данигай чи явж унт.
Маргааш vдээс хойш надтай уулзаарай" гэж бувтнан нойрмог дуугаар хэлэв. маргааш нь
Данигай сойвон нар ханы элэг өөд гарах vед богдын ордонд ирэхэд vvдний өрөөнд ёслолын
хувцастай гадаад явдлын яамны тэргvvн сайд Эрдэнэ дайчин чин ван Ханддорж, орос улсын
элчин сайд ерөнхий консул Короствовецтэй монгол оросын харьцааны тухай хэлэлцэн
ярилцсанаа айлтгахаар аль өглөө ирээд сууж байлаа. Данигайг ороход зvvрмэг суусан
Ханддорж босож
- Сойвон таны амгалан айлтгая гэлээ
- Сайн, сайдын амгаланг эрье гэж Данигай тоомжиргvй хариуллаа.
- Чухал айлтгалтай юмсан. Дээдэст бараалхах боломж бий болов уу? гэж зөөлөн дуугаар
асуув.
- Би асууж өгье гээд Данигай дотогш орлоо.
Хvрэн модон орон дээр дотуур хувцастай сандайлж суугаад шилээ хөдөлгөн хvнгэнvvлэн
хэхэрч байгаа Богдыг гэгээвчээр орсон нар тал гэрэлтvvлж байв.
- Данигай чи юу? нойр нэг л хvрэхгvй байна. Ямар эрт ирэв. За хувцас өмсvvлээд аль гэж
Богд vгээ цувруулан хэлэв.
Сойвон орны тал бvхэнд замбараагvй тайлсан хувцсыг цуглуулан дээдсийг хичээнгvйлэн
хувцаслав.
- Ирж байгаа бvсгvйн нэр хэн билээ гэж Богд амьсгаадан асуув
- Жа. Туяа гэдэг
- Аа тийм. Туяа гэдэг. Нас нь vнэхээр хорь зvс нь vнэхээр сайхан юм биз дээ?
- Эзэнтэн минь vнэхээр сайхан хvvхэн
- Бие нь ч зvгээр бололтой. Гэвч нэг хvvхэн болоогvй юм бодож vзээч
- Жа гэж сойвон Богдын товчийг товчлон зуур хэлээд «сохор байж бас хvvхэн голох
санаатай» гэж дотроо шоолж байлаа.
- Нөгөөдөр авчирна шvv
- Жа. Доод би мунхаглан бодвол хvрээний зэртэгчин нөхдийн хов жив хэцvv. Энэ учраас
Туяаг Сайд вангийн Пvрэв тайжид зарлигаар өгч тэр тайжийг хошуу туслагч болгон вангийн
зэрэг хvртээх юм бол уул хэргийн ул мөрийг оргvй болгоно гэж зөвлөв.
Данигай дээдсийн зоогийг авчруулахаар гарах гэснээ зогсож «Ханддорж чухал айлтгалтай
гээд хvлээж байна» гэлээ.
Богд нvvрээ vрчийлгэн ярвайснаа урт гэгч нь санаа алдаад « шөнийн архинаас толгой бутрах
гэж байна. Данигай чи аргалж vз» гэж хэлэв. Данигайг гарч очиход Ханддорж босож «дээдэс
юу гэж зарлиг болов» гэж хэлэв.
68
«Өнөөдөр дээдэс нямбатай, таныг сvvлд ир» гэж зарлиг болов гээд сойвон ажиггvй өнгөрөв.
Богдын завгvй болсны vнэн учрыг сайн мэдсэн төрийн сайд шадар сойвонг атаархаж арга нь
барагдсан нvдээр vдээд урамгvй алхаж явахдаа «улсын эзэн байтал ингэж байх ч гэж дээ»
гэж бодоод гомдолтойгоор санаа алдав.
Хэдэн өдрийн дараа хvрээний дээдэс Сайд вангийн Пvрэв тайжид гурван хишиг зэрэг
хvртээсэн гэнэ. Шарав тvшмэл эхнэрээ өгөхгvй гэж очиход нь «тэр хvvхэнтэй байвал сарын
дотор vхнэ» хэмээн богд Жавзандамба лvндэн айлдсан гэж амнаас ам дамжин ярилцаж
байваа. Yvнийг сонссон зарим нь вангийн зэрэг, хошуу туслагч, залуу гоо эхнэр нэгэн зэрэг
олсон тайжийн аз хийморийг гайхан магтаж, зарим нь тvvний хөрөнгийн ихэд атаархаж
байлаа.
XX
Эрдэнэ, Жамьян вангийн хошуунаас Итгэлтийн өр нэхэхээр явсны маргааш өглөө Должин
хоёр хvvхэд эргэхээр Заяын хvрээ рvv явжээ. Итгэлтийн хот энэ жил нутаг хөөж хошууныхаа
зvvн vзvvрт өвөлжсөн болохоор Должин гурав дахь өдрийнхөө оройноос нааш буцаж
чадахгvй байлаа. Харанхуй болов. Долгор их гэрт хоол хийж Итгэлт инээмсэглэн суув.
- Эрдэнээ санаж байна уу? гэж Итгэлт хөгжилтэй инээмсэглэн асуув
- Яршиг даа ямар хvvхэд биш
- Өнөөдөр би Эрдэнийг орлож vзэх vv дээ гээд Итгэлт жингэнэсэн дуугаар инээн, зальтай
нvдээр Долгорыг харав
- Балай юм яриад яах юм бэ? гээд Долгор идэж дууссан тавагтай махыг авч хөлийн авдар
дээр тавиад шууд vvд рvv явлаа.
Өглөөнөөс хойш эрс хувирсан Итгэлтийн зан, шунал тачаангуйн гал оволзсон тvvний харцыг
Долгор ойлголоо. Энэ ч учраас борооны өмнө салхи, боохойн өмнө хэрээ гэгчээр хэлсэн vг
нь тоглоом биш гэдгийг Долгор мэдэж байв.
«Долгор оо охиныг унтуулаад яв» гэж Итгэлт ихэмсэг бөгөөд төв дуугаар хэлэв. Аяыг нь
дагаж, аягыг нь өнгийсөн зарц хvн болохоор Долгор аргагvй эргэв. Солонгыг хэвтvvлэн
хучаад «бухан бяруу, ухна ишиг» хоёрын тухай vлгэр эхэлсэн боловч сэтгэл нь өөр зvйлд
эзлэгдээд ярьснаа мартаж нэг юмаа дахин дахин ярьж байв.
Ядарч яваа цагт нь гараа сунгасан Итгэлтийг уурлуулах хvсэл Долгорт байсангvй. Итгэлтийг
чадалтай ухаантай хvн гэж бахархан байдаг боловч тvvнтэй самуурах хvсэл Долгорт
хараахандаа байсангvй. Итгэлт Долгорын хөдөлгөөн бvхнийг ширтэн байхдаа элдвийн юм
бодож байв. Өнөө шөнө Долгорыг оролдож, санаж хvсэж явснаа гvйцэтгэнэ гэж шийдсэн.
Гэвч юм бvхний эхлэлт хэцvv байдаг болохоор энэ эхлэлт нь олигтой болсонгvй. Энэ
хэргийг Эрдэнэд мэдэгдэхгvй хийх нь чухал. Хэрэв Эрдэнэ мэдвэл юу ч гэж магад.
Хэдийгээр ямаа туйлаад янгиа эвдэхгvй, тэмээ туйлаад тэнгэрт хvрэхгvй гэж бодогдовч
Эрдэнэ мэдэж ямар нэгэн хэрэг төвөг гаргавал тусгvй байлаа. Долгор vлгэрээ ярьж чадахгvй
мөртлөө тvгдэрч байгааг сонсоод тvvний сэтгэл догдлон байгааг ойлгов. Тэгээд тогтуун
хvйтэн сэтгэлийг эвдэх л хэцvv, харин догдолсон сэтгэлийг олж нударвал эвдрэх нь амар гэж
дотроо бодлоо. Төдий л удалгvй Солонго унтаж, Долгор явахаар босов. Гэтэл Итгэлт шууд
очиж гар дээрээс нь барьж авлаа.
«Итгэлт гуай хэрэггvй» гээд угзран татлаа. Итгэлт тавьсангvй. Харин нөгөө гараараа тэврэн
авлаа. Долгор хvчлэн ноцолдов. Хэсэг ноцолдсоны дараа Итгэлт тавьж «би чамд сайхан
санаж явсан байх, муу санавал бас чадах хvн шvv, битгий гомдоорой» гэхэд Долгор гэрээс
харвасан сум шиг гvйн галаа. Гэртээ орж орон дээрээ нvvрээ таглан суугаад «тэнгэр минь
атаа таван богд минь» гэж уйлав.
69
«Би чамд сайн санаж явсан байх, муу санавал бас чадах хvн шvv, битгий гомдоорой» гэсэн
Итгэлтийн vг дахин дахин сонсдож энэ vлэмж чадалтай хvн яах бол гэж санахад бие нь
чичрэн, сэтгэл нь харанхуй манангаар бvрхэж байлаа. Тэгээд хажуулан бvхэл хэвтээд нэг
мэдэхэд нам унтжээ.
Долгор хар дарж зvvдлээд хашгиран сэрвэл Итгэлт орны нь өмнө инээн зогсож байгаа нь том
дэнгийн гэрэлд тодхон харагдана. Итгэлт унтах гэж хэвтсэн боловч нойр нь хулжиж баахан
хөрвөлдөж байгаад босож хувцаслан гарлаа. Жавартай шөнийн хvйтэн салхи сэр сэр vлээн,
дулаан бууцанд хэвтсэн хонины шvд хяхтнан хавирч, нэгэн жигд хивж яраглана. Мичид бvр
гудайгаад тэнгэрт том мөнгөн сар мэлтийнэ. Хуцаж байсан хоточ нохой нь эзнээ хараад гvйн
ирж эрхлэхэд уцаарлаж ёвров. Хэсэг зогсож байгаад Галсангийн гэр лvv харснаа дурамжхан
инээмсэглээд Эрдэнийн гэр рvv шууд явлаа. Гэрт ороод том дэнгийн нь асаагаад, Долгорын
дэргэд очиход тэр хашгиран сэрсэн ажээ.
- Хар дарав уу?
Долгор ухасхийж босоход Итгэлт бугуй дээрээс нь барьж аваад чичрэн байгаа Долгорыг
тэврэн авч дураараа болжээ. Явахдаа «энэ тухай нэг ч vг дуугарч болохгvй шvv» гэж шивнэн
тод хэлээд гарлаа. Замдаа хот эргээд явж байсан Дулмаатай яг мөргөлдөв.
- Битгий дэмий яриад байгаарай гээд Итгэлт ажиггvй дэргэдvvр нь өнгөрөв.
Дулмаагийн сэтгэлд Долгортой өрсөлдөх атаархал оргилон Итгэлтийг бариад авмаар
санагдсан боловч яаж чадах билээ. Бас Итгэлтээс айдаг болохоор Эрдэнэд хэлэх зvрх ч
байсангvй. Харин хэдэн сарын дараа Эрдэнэд хэлээд их уй гашуудалт хэрэг тарих юм хэмээн
Дулмаа яахин мэдэх билээ. Болсон явдлыг Эрдэнэ мэдвэл зовлон болно гэж бодсон Долгор
нэгэнт л ийм хэрэг болсноос хойш дараагийн зовлонгоос зайлахын тул нөхрөөсөө тус нууя
гэж шийдэв. Арваад хоногийн дараа өрөнд авсан зургаан морь холбож хөтөлсөн Эрдэнийн
ирэхэд хэдэн өдрийн турш Должингийн царайг харж чадахгvй байгаад арай гэж дасаж байсан
Долгорт шинэ зовлон болов. Эрдэнийг инээсээр гэртээ ороод ирэхэд нь Долгор доошоо харан
vг дуугvй уйлав.
- Чи чинь юу болов?
Долгор хариу дуугарсангvй. Амьдралдаа нөхөртөө муу санаж, тvvнийг мэхлээгvй эмнэг
сэтгэл нь чинэрэн догдолж Эрдэнийг хашгиран асуувал бvх хэргээ тоочиход бэлэн байлаа.
Эрдэнийн хөмсөг нь зангиран эхнэрээ ширтсэнээ:
- Хvv зvгээр биз? гэж асуув
- Хvv сайн
- Тэгээд юунд уруу царайлаад байгаа юм бэ? гээд эхнэрийнхээ толгойг илэв
Долгор хэсэг тvгдэрснээ буруу харж байгаад «чиний тухай муу юм зvvдэлсэн» гэж худал
хэлэв. Эрдэнэ гэнэн цагаан сэтгэлээр инээмсэглээд:
- Миний өвгөн, зvvд ямар хамаа байх вэ гээд хоймроо сууж том модон аяганд тавагтай цагаан
тосноос авч хийгээд дээр нь цай хийлээ.
Yvд дуугарч Итгэлт их л хөгжил баяртай орж ирлээ.
- За сайн явж ирэв vv? гээд Эрдэнийн дэргэд суужээ.
- Ажил бvтэмжтэй. Харин нэг залуу морины өрөнд бvрэн шvдтэй морь авсан. Арилжаа
хатиртай бага наадамд сойвол тvрvvлэхгvй ч гэсэн модтой баймаар санагдсан. Таны сэтгэлд
тохирох байх гэж Эрдэнийг хэлэхэд Итгэлт аяганд өөрөө цай хийж авах зуур:
- Би морьдыг vзлээ. Ялангуяа тэр бөгтрөгтэй хээр морь манай адуунд ховор морь байна гэв.
- Миний хэлдэг чинь тэр дээ Эрдэнэ баяртай хэлэхэд Итгэлт инээмсэглэн толгойгоо сэжилж:
- Сайхан морь, толгой салгая гэхэд одоо өгөхгvй шvv гээд өвгөнийхөө дэргэд уруу царайлан
70
зогсож байгаа Долгорыг харснаа
- Нөхрөө ирээд байхад модон өмд өмсчихсөн юм шиг зогсоод яаж байгаа дамшиг вэ гээд
инээмсэглэв
- Миний тухай муухай зvvд зvvдэлсэн гэнээ гээд Эрдэнийг хэлэхэд Итгэлт хөгжилтэй инээж
- Амьдралыг зvvдээр харж болдоггvй юм гээд аягандаа цаган тос хийж идэн Эрдэнээс замын
сонинг асуун нилээн ярилцав.
Долгор тэсэж чадсангvй гарав. Хэдэн талдаа өндөр уултай битvv өвөлжөө ертөнцийг нуун
дарах гэсэн юм шиг хуйлран багширч байгаа хар vvл хаашаа ч гаргахгvй хорьсон юм шиг
санагдав.
Тэнгэр бvрхэг ёозгvй өдөр байна. Бас тэгээд ажил бvтэмжтэй ирсэн хойно хэдэн хуушуур
идэж аяга тагш юм балгая. Павлов намар явахдаа бэлэглэсэн архинаас хоёр лонх vлдсэн. Чи
ингээд очоорой гээд Итгэлт явжээ. Хэдэн өдрийн дараа Луу Гvний хошуу хvрээнд очиход
гудамжны vзvvрт байдаг том хvрдний vvдэн дээр адсага, шир дэвссэн новшин дээр олон жил
хээр хэвтсэн чихтэй яс шиг нvvртэй Буян чавганц хэвтэж байснаа Эрдэнийг таниад, хучилган
дотроосоо хатсан тэмээний vдээр шиг гар гаргаж
- Одоо чи миний зовлогыг цусал. Хойт насандаа чиний зовлогыг би цусална аа. Гишгэсэн
газар чинь цөмөрч, дөрөөндөө чиргvvлэн vхээд халуун тамын ёроолд хэвтэнэ дээ чи гээд
хоцорчээ.
Орой нь Буян чавганц нас барж хошууны гуйланчин нэгээр хорогдоход баярласан хvн ч vгvй
гомдсон хvн ч vгvй байжээ.
Хvvхэд бол амьдралд дасахдаа тун ч тvргэн шаламгай болохоор Бат, Хонгор хоёр шинэ
амьдралд дасаж тогтмол хийдэг ажлаа гэвш ламд хөдлөх бvрдээ зэмлvvлэн хийж байлаа.
Өдөр бvхэн хавчиг vvрч усанд явах зэрэг аль хvнд ажил нь Батад оногдоно. Нэг удаа усанд
явахдаа «багш аа бид хоёр хамт яваад ирье» гэжээ. Лам зvгээр байснаа гэнэт дэмийрэн
галзуурч байгаа хvнийг «энэ чинь юу ярьж байна даа» гэж гайхан харж байгаа хvний нvдээр
ширтэн харснаа «Хонгор бол хоолоо авчраад ном vзэж байгаа хvн. Харин чи бол ажил хийж
байж хоолоо олж иднэ» гээд босоход нь Бат ухасхийн гарчээ. Харин Хонгор аль болохоор
Батад туслахыг хичээнэ. Тэр ч байтугай багшаасаа гуйж байгаад өглөө ээлжлэн босдог ажээ.
Хоол ундны хувьд бол хоёулаа өлсөж байлаа. Өглөө орой тус бvр хоёр аяга хар цай, дугуйн
хэлтэрхий, vдэд бас л тус бvр нэг аяга хоол иддэг өгөөд энэ ч учраас тvлээ хөрөөдөж байхдаа
гэртээ байдаг донхор модон аяганыхаа тухай шvлсээ залгин ярилцдаг болжээ.
Ном цээжлэхдээ Бат нь илvv боловч амьдрах овын хувьд Хонгор дагуулахгvй байжээ.
Заримдаа гэвш ламынд тvvний эрх танхил банди Цамба ирэхэд хоёр хvvхэд хуушуур хийж
өгдөг бөгөөд дараа нь лам тэдний гадагш гаргадаг болохоор Цамбыг айлчлан ирэхийг
тэсгэлгvй хvлээдэг байв. Харин чухам юунд энэ өндөр цагаан лам, гэвч багшийнд нь ирдгийг
яаж мэдэх билээ.
Хамар хашааны буюу зарим таньдаг лам нар «танайд Цамба ирээ юу болдог вэ?» гэж
асуухад «хуушуур хийж өгөөд гарч тоглодог» гэж хариулдаг байв. Нэг удаа Цамба ирсэн
завшаанаар хоёр хvv хашаанаас гараад давхиж байтал хар хvvдий vvрсэн гуйланчин хvvхэд
ирж хаалган дээр нь зогсоод «ламбугай юм хайрла» гэж хашгирахад нь «манай лам байхгvй»
гэж гэвч багшийн зааж өгсөн vгийг хэлбэл
Тэгвэл та хоёр надад юм өг гэж шалахад хатааж байсан өрмөөс хэсгийг ач өгөөд Жаргал
гэдэг нэртэй тэр жаалтай анхандаа найртай тоглож эхэлсэн боловч дараа нь эв тvнжин эвдэрч
зодолдоход тэр жаал мань хоёрын таглаж орхиод зугтаан алга болжээ. Гэтэл нэг бvдрэхэд
долоо бvдэрнэ гэгчээр гуйланчин хvvхдэд өрөм өгсөн хэргээр хоёул торлогдууллаа.
71
Дараа нь хоёулаа Цамбынд хонины мах хvргэж өгөөд буцаж явтал хиазтай шар хамбан
дээлтэй өөрсдий нь vеийн нэг жаалыг нөгөө Жаргал гайхал цус нөжтэй нь хутган зодож
байхад нь барьж аваад элбэж булуу болтол нь зодож орхив. Арай гэж мултарсан гуйланчин
хvvхэд ухаан жолоогvй зугтан vгvй болсон хойно мань хоёр хамбан дээлтэй хvvхдийн цус
нулимсыг цэвэрлэж байтал хоёр мундаг лам ирээд чихий нь дvйртэл алгадаж орхив.
Гэгээний ариун лагшинд халдсан энэ хоёр дэггvй жаалыг хорь хорь торлогдоод, байдаг газар
нь хvргэж өг гэж гурав дахь ламыг хэлэхэд нөгөө алгаддаг хоёр лам чирч аваачаад цогчин
дуганы өмнө хувцсыг нь тайлж байгаад хорь, хорь шавхуурдаж орхиод гэвш ламынд хvргэж
өгөхөд багш нь Зая гэгээнийг зодсон гэж айлдаад нэмж адислав. Хvн зодуулаад ядарч байхад
нь амь тавин хамгаалсан ачийг умартан, торлогдуулах гээд чирэгдэж явахад нь өмөөрөхийн
оронд шоолон инээж байсан Зая гэгээнд минь хоёр ихэд хорсжээ.
Өвлийн цагт хvйтэн эрт өглөө босох шиг хэцvv юмгvй билээ. Гэтэл vvн дээр гэвш ламын
хэцvv арга нэмэгдэх дээр бvр ч айхтар байжээ. Өглөө босох ээлжтэй аль нэгний нь нөмөрч
унтсан дээлийн ханцуйнаас бvс уяж дэргэдээ бэхлээд унтдаг лам өглөө дуг нойронд нь
дээлийг нь хуу татахад нvцгэн vлдсэн хvvхэд аргагvй босдог байв. Хонгор энэ харгис хатуу
явдалд хорсож яаж зогсоох тухай сэтгэлдээ элдвийн юм зохион бодно. Гэвч бодсоноо бvтээж
чадахгvй л байв. Гэтэл Хонгор нэг шөнө орой болтол цагаан сарын банш бууз хийгээд
унтахдаа нөмөрсөн дээлийн ханцуйнаас уясан бvсийг сэмээрхэн тайлж гол бурхны ширээний
хөлнөөс уяжээ.
Өглөө нvсэр бурхны тачигнан унахад хоёр хvvхэд зэрэг сэржээ. Гэвч нойрмог хvvхэд яаж ч
амжаагvй байхад бvх учрыг ойлгосон гэвш лам дэнгээ барьж гэмтэй Хонгор, гэмгvй Бат
хоёрыг хоёр өдөр халуурч хэвттэл балбажээ. Эдгэрэхэд нь Хонгорыг Цамбынд банш бууз
хийж өг гэж явуулав. Бат ганцаараа өдөр турш гэрийн ажлаа хийж дуусаад орой гадагш
гарвал Хонгорын нvд нь орой дээрээ гаран гvйж ирлээ.
- Бат минь Цамбынд өглөө Бадарч ирээд байна. Тэр чинь Төмөр ахыг банздаж, ширлэсэн хvн
байгаа юм. Хоёул сайн чадаж орхиё гэлээ.
- Яаж чадах вэ?
- Их амархан. За намайг дагаад яв гээд гvйхэд нь Бат юу болохыг мэдээгvй боловч ямар нэгэн
сайхан юм болох нь гэж сэтгэл хөөрөн гvйв.
Хvрээний захад очоод Хонгор vхсэн хvний төдий л хуучин биш толгой авч хормойлон
буцахдаа «Бадарч орой явах юм гэнэ. Би vvнийг эмээлийн нь ганзганаас уяж орхино» гэж
хэлжээ.
Yдшийн бvрий өнгөрч, Заяын хvрээг битvv хар бvтээлэг хучин эхлэхэд Бадарч Цамбынхаас
гарч мордоод Чимэг хvvхний рvv явжээ. Гэтэл замдаа эмээлийн ганзаганд нь юм байхыг
мэдээд энэ чинь юу билээ гээд тэмтрэн vзвэл ямар нэгэн хатуу бөөрөнхий юм байхад нь
Цамбын өгсөн юм байх гэж бодоод хvvхнийд очиж морины эмээлээ аваад гэрт орж ганзага
юугаа харснаа «ээ багш минь» гэж хашгираад ухаан алджээ.
- Юу болов гээд Чимэг очсоноо бас муужрав. Харин Цэцэг гэрээс гvйн гарч айл амьтныг
босгосон боловч орох зvрхтэй хvн байсангvй. Бадарч ухаан ороод «ээ багш минь, ээ гэгээн
минь» гэж чичрэхээс өөр vг дуугарч чадсангvй.
Энэ нэг явдлаас хойш болж гvрэм дором болсон төдийгvй Зая гэгээний зарлигаар чогчин
дуганд тусгай хурал хурж Хонгор Бат хоёр ч оролцов. Зарим хvмvvс ийм ер бусын ёозгvй
явдлын дараа лав л ханиад томуу дэлгэрдэг гэж аль олигтой юмаа барьж амь насаа даатгав.
Бас Бадарч Чимэг нарын хэрэг олонд задарч авгай хvvхнvvд уулзахдаа бие биедээ сонин
болгон ярих юмтай болжээ.
72
Намрын дунд сарын хонин хоёрт Заяын хvрээ мөргөлчөөр дvvрэв. Мань хоёр ч мөргөж
гарлаа. Галдан зуунд мөргөж гараад Хонгор Батыг хөтөлж олноос хол аваачаад өврөөсөө
хоёр хадаг гарган vзvvлж:
- Залбираад бурханд мөргөхдөө өмнөх хадгаас хоёр алганы ирмэгээр хавчин авч болох юм
байна гээд өөрийн олсон аргыг vзvvлэн зааж өглөө.
Сvм дуганаар хагас өдөр явахдаа мань хоёр овоо хэд хэдэн хадаг олж бааюу руу очиж
худалдаад пvvснээс танзуур боов авч хирээ мэдэхгvй залж орхисон чинь гэртээ харих замдаа
бөөлжив. Хашаандаа орвол гурван морь уяатай байв. Хоёр хvv гэрийнхнээс ирснийг мэдэж
баярлан орвол Итгэлт , Эрдэнэ, Солонго гурав сууж байлаа. Хэмжээлшгvй баяр болов. Гэвч
чухам уулзах дээр нэгдvгээрт бантсан, хоёрдугаарт бишvvрхсэнээс болж vvдэнд хөдлөлгvй
гайхан зогсов. Солонго энэ хоёртой уулзахыг мөрөөдөн хvсэж, өглөө явна гэж бодоход шөнө
нойр хvрсэнгvй. Гэтэл чухам уулзах дээр зөрvv захтай улаан дээл өмсөж, хөх цамцны зах
цухуйлгасан Хонгор, Бат хоёр хvсэж ирсэн хvмvvс нь биш мэт санагдаад царай нь улайн
эцгийнхээ хажуу руу шигдэн уйлмаар болж, орох газраа олж ядан байв.
- Миний хоёр шавь ч овоо лам болох шинжтэй гэж гэвш лам Итгэлтэд хэлэхэд Итгэлт
инээмсэглэж
- Тархигvйтэхгvй байна уу? гэхэд лам нь зальтай бөгөөд дээрэнгvй нvдээр ирмэн
инээмсэглэж
- Тэр ч байдаг. Гэвч зvгээр болно.. за Батаа гараа тvлээд хагалж ир. Замдаа нөгөө шар
хvvдийтэй банш авчир, гийчдийг дайлцгаая гэхэд нь Бат гарлаа.
Батын хичээнгvйлэн чанасан ганц таваг банш аманд ч vгvй, хамарт ч vгvй өнгөрөв. Орой нь
тэднийг явахад Хонгор Бат хоёрын хоолой нь зангиран «бид хоёрыг аваад яваач гэж»
хэлмээр санагдавч бvстэй хvvхэд эр хvн шиг болсон гэж бодож байх vедээ vлэмж нэрэлхvv
байдаг болохоор хэлж чадсангvй. Гэвч зvрх нь нэрэлхэж чадахгvй болохоор нулимс нь
өөрийн эрхгvй асгарав.
-- Хvv минь овоо борогшиж, хал vзэж, хашир таньж байгаа бололтой. Амьдрахад нь хэрэгтэй
гэж Эрдэнийг хэлэхэд Итгэлт инээмсэглэх шиг болоод
- Ээ дээ мань хоёр ч олигтой лам болохгvй байхаа. Зөрvv захтай дээл өмсөж хорвоогийн хар
амьдралд умбасан шинэ цагийн лам нарын өрөөсөн дугуйнууд л гарах байх гэлээ.
- Гэхдээ ажилд яггvй болж шvv. Тэр гал тvлээд банш чанаж байхыг нь хард аа. Дадлагатай
лам гvнгэргийн чагж хийж байгаа юм шиг гээд Эрдэнэ дуугvй болжээ.
Гэрийнхнээ явсны дараа хоёр хvv нэг хэсэг дуу шуу ч vгvй, гэрийн зvvн талд зэрэгцэн
суужээ. Хоолой дээр нь ямар нэгэн юм нааш ч vгvй, цааш ч vгvй тээглэн, нvд нь байн байн
харанхуйлж байлаа. За номоо vзэцгээ гэж гэвч багшийн хэлэхэд хоёр хvvхэд босож
шоголтой номоо аваад бувтнан уншиж эхлэв.
XXI
Итгэлт Вангийн хvрээ орж наймаа хийхдээ Эрдэнийг дагуулжээ. Хан өндрийн хvрээн дээр
Пvрэв тайжтай дайралдаж тэднийд очив. Пvрэв тайжийн хашаа хан өндрийн хvрээний бараг
нэг бvхэл гудамжийг эзэлдэг бөгөөд тайжийн гэр хөдөө байдаг боловч хураасан хөрөнгө нь
энэ хашаанд байдаг билээ.
Yхрийн наймаа олон удаа хийсэн баян их л дотно уулзаж тайж сайн архи, тарган махаар
Итгэлт, Эрдэнэ хоёрыг дайлав. Пvрэв тайж сvрхий согтож Луу гvний шинэ баянд юмаа
гайхуулах сэтгэл төрөөд байшингуудаа vзvvлэв. Нэг байшин нээхэд толгой толгой торго,
чирчvv, хунзаар цай, авдраар тамхи хураалттай байв. Дараагийн байшинд том авдруудаар
дvvрэн гурил, цагаан шар будаа, хайрцаг хайрцгаар чавга, нар хамба, хятад боов байлаа.
73
Дахиад нэг байшинд ороход боодол боодлоор хураасан сур, олс, хэлхээтэй янз бvрийн сvх,
тогоо, давхарлан хураасан шинэ эсгий, их бага хивс, олбог, домбо, савхан хувин, цар зэрэг
өдий төдий зvйл байжээ.
Тvмэн зvйлийн юм дvvрсэн иймэрхvv зургаан байшинг vзэж явахад лусын хааны сан л ийм
байдаг байх гэж Эрдэнэд санагдаж байв. Итгэлт хураалттай торгоны доод талаас барьж vзээд
ялзарч эхэлснийг мэдэж ёжтой инээмсэглээд хамраа шантайлган шиншлэв. Удаан жил
дарагдсан юмны чийг даасан хөгцний vнэр хамрыг нь хорсгов. Гэвч баярхаж байгаа тайж,
баян тайжийн хөрөнгөнд ачирхсан Эрдэнэ хоёр Итгэлтийн энэ байдлыг ажигласангvй. «Энэ
бол эцгийн минь vед хураасан торго, энэ бол би Бээжингээс авчирсан чирчvv, яг л шир шиг,
энэ бол хивс» гэх зэргээр ярьж байгаа тайжийг шоолж яваа Итгэлтийн залхуу нь хvрч хааяа
хааяа эвшээн байхыг нь хараад «мань Итгэлт ч аргагvй л юм vзсэн хvн юм даа» гэж Эрдэнэ
бодов. Итгэлт тайжтай намар авахаар тавин vхрийн наймаа хийж дэнчин өгчээ. Итгэлтийг
дэнчинд орос цаас өгөхөд «оросын дайн удааширч байгаа болохоор цаас нь муудахгvй байгаа
даа» гэж Пvрэв тайж асуухад нь:
- Баатар цагаан хааны мөнгө шvv дээ гэж Итгэлт ихэмсэг хэлэв
- Итгэлт чи vлдсэнийг нь мөнгөөр өгч vзээрэй
- Тэр vед нь л болно доо гээд Итгэлт инээлээ.
Итгэлт орос германы дайн удааширч байгааг сонсмогц хадгалж байсан орос цаасаа зарж
дуусгахаар наймаа хийж эхэлсэн юм. Тайжийнхаас мордоод зэрэгцэн явж байхдаа « энэ
хорвоо дээр ийм баян хvн өөр байдаг болов уу? » гэж Эрдэнийг хэлэхэд Итгэлт
- Эрдэнэ минь ёстой тэнэг байна. Тэр хураалттай торгоны доод тал нь ялзарч байна. Гурил
будааг нь оготно идэж байна даа. Хөрөнгийг vргэлж хөдөлгөж байхгvй бол өмхөрч ялзардаг.
Сохор зоосыг ч бол сэгсэрч байвал төл өгдөг юм шvv.
- Нээрэн ч тийм байх даа
- Тиймээр барах уу даа. Эхнэрээ ч болсон хайрлахгvй худалдаж баймааж юм олдог юм шvv.
- Тэр ч арай хэтрvvлж байна
- Магадгvй.. ер нь л наймааны дөр иймэрхvv байдаг юм. Пvрэв тайж мэтийн юм цуглуулж
хав дарсан баячуудыг Итгэлт шоолон «сохор номин», «тэнхэлгvй хөгшин ухна» гэх зэргээр
нэр хоч өгдөг юм.
Өөрийн хувьд нь бол ашиг олбол хайрлах юм байдаггvй. Эцэг нь vхэхдээ «гурван vе зvvсэн
юм шvv. Чи дөрөв дэх нь хайрлаж яваарай хvv минь» гэж өгсөн хутгыг ламын гэгээний
догшин дvрийн ид шидтэй зэвсэг гэж их vнэ хvргээд өгөхдөө «хайран юм» гэж бодоогvй
бөгөөд харин одоо хvртэл амьдралдаа хийсэн хамгийн зөв юм гэж бодон чадал ухаандаа
бахархаж явдаг юм. Пvрэв намайг хөдөө гэртээ ирэхэд шинэ авсан залуу эхнэр нь эзгvй
байлаа.
- Хатан хаачив гэж тайж зарц нараасаа асуув
- Өглөө морь бариулж унаад явсан
- Хаашаа?
- Гол өгсөөд явсан
Богдын зарлигаар Пvрэв тайжийн энхэр болохдоо Туяа хvvхний зvрх нь хөгшин тайжид
дургvй байсан боловч тэр нvгэлт зvрхийг бишрэлээр ялах гэж их хvч гаргалаа. Гэвч
хорвоогийн хар нvгэл буцалсан зvрх бол ногтолж аваад уяж орхидог номхон морь шиг биш
болохоор юунд тийм амархан ялагдах билээ. Сэтгэл бишрэл Туяа хvvхний өмнөх амьдралын
зам бөөн бөөнөөр ялзран тасарч байв. Гэтэл бас л шинэ гамшиг дайрав. Богдын ордонд хэд
дахин очихдоо дээдсээс авсан муу өвчин нь илрэв. Энэ өвчний vvр болсноо тайжид
74
мэдэгдэхгvй байсан боловч хvvхний бие өдөр өнгөрөх тутам ялагдаж сvvлдээ алхах гишгэхэд
нь мэдэгдэн шаналах болов. Гэхдээ хvvхэн энэ зовлонг Богдоос авсан гэж яаж бодох билээ.
Харин бузар зvрхний нvгэл нэвтэрч байна гэж гэмшин бурхан сахиусандаа мөргөвч тус
болсонгvй. Ингээд нэмэгдэн ирэх нvглээс айсан тэр хvvхэн хилэнцэт өвчнөөс салахаар
Тамирын голыг өгсөн явжээ.
Тайж хоол идэж, архи ууж аваад гэрээс гарлаа. Хотын бvсгvйчvvд vнээ саах ажилдаа ид
ороод энд тэндгvй май тавьсан байлаа. Галууны цуваа шиг зэллvvлэн уясан зуу шахам тугал
нvдэнд нь тусаж тайжийн сэтгэлийг баярлуулав. Ингэж байтал ам уруудан хээр морьтой хvн
хурдан давхиж ирээд тайжийг хармагц дэргэд нь ирж мориноос vсрэн бууж «тайж гуай минь,
муухай юм боллоо, яадаг билээ» гэж амьсгаадав.
- Юу болов? гэж тайж зандрав
- Хатагтай бурхан болчихсон байна
- Юу?
- Хатагтай бурхан болчихсон байна
- Туяа юу дээ?
- За тийм. Их эрэгний цvнхэлд унасан байна
- Yгvй. Тэр чинь яадаг хvн бэ? Золиг юм болов оо
Тайжийн хотоор бөөн шуугиан дэгдэв. Туяагийн хvvрийг морин тэргээр авчруулав. Сохор
итгэлд базагдсан хөөрхий эмэгтэй тунгалаг Тамирын усанд унаж ертөнцийн хар зовлонгоос
ангижирчээ.
Нэг Туяаг байтугай мянган Туяаг шингээж чадах Тамирын гол юу ч болоогvй юм шиг
яралзан урсаж, усанд нь ч гэсэн, эрэг дээрээс нь ч гэсэн хvчгvй нь хvчтэйнхээ хоол болсон
амьдрал урсан доргилж байлаа.
Туяагийн хvvрийг тайж гэртээ оруулсангvй. Харин илvv гэрт хонуулаад өглөө эрт зарц
нараараа нутаглуулав. Зуурдаар vхсэн хvний сvнс чөтгөр болоод эргэж ирдэг гэж ярьдгаас
айж Хан өндрийн хvрнээсээ лам залж гvрэм хийлгэж, Туяа хvvхний бодийг нэртэй ламаар
хөтлvvлэв.
Эр хvн өрхөө бvтээж явахдаа хэнийг авахаа боддог гэж ярьдаг нь Пvрэв тайж мэтийн
хvмvvсийн тухай хэлсэн бололтой. Бараг л «хатагтай бурхан болчихсон байна» гэсэн vгийг
сонсмогц «ийм золиг шиг юм болох гэж, ямар эхнэр олж авдаг билээ» гэж бодсон тайж
хэнийг авахаа бодсоор Туяа хvvхнийг амархан мартжээ.
Ханхай гэрт Пvрэв тайж байтугай хvч зориг төгөлдөр эр унтахад аймшигтай байдаг
болохоор тайж шөнө бvхэн зарц нараасаа бvл чадалтай залуу эрийг унтуулдаг болжээ. Нэг
шөнө тайжийн нойр хулжаад, ойр хавийн олигтой царай зvстэй бvсгvйчvvдийг бvртгэн
хэвтэж байтал нохой нь хуцаж, удалгvй морин төвөргөөн сонсогдож, гэрийн баруун талд
морьтой хvн ирээд буув.
- Хvн ирлээ сэрээч
Тайжийг манаж хоносон залуу эр цочин өндийв. Эсгий vvд сөхөгдөж том мөнгөн цөгцтэй
мөнх зулын гэрэлд бараан дээлтэй ханхар хvн орж ирээд ийш тийш харснаа тайж руу ирлээ.
Тайж «ээ бурхан минь» гэж хашгираад нvцгэн босож бурхан руугаа гvйх зуураа манаж
хоносон залуудаа «бариач,бушуу» гэж хашгирав. Залуу ухасхийн очтол мундаг эр тvлхэж
тулга давуулан унагаагаад тайжийн шилэн дээрээс барьж авлаа.
- Өчvvхэн хvний амь өршөө гэж ямар ч хөггvй зэвхий хvйтэн дуугаар тайж бувтнана.
- Өлзийг дарлавал яана гэсэн билээ гэж Төмөр бvдvvн аргил дуугаар хэлэв. Тайж алгаа
хавсран, нvдээ цагираглуулан гөлөлзөж, шvлсээ сул болсон эрvv рvvгээ савируулан: «амь
75
өршөө» гэхээр өөр vг дуугарч эс чадна.
- Чамайг хvлж аваачаад, хvн амьтантай харанхуй ойд хаяж чонын хоол болгоно доо гэж
Төмөр шvдээ зуун хэлэв. Төмөрийн гутлын vзvvрийг vнсээд «өчvvхэн бор амийг минь
өршөөн соёрхоно уу» гэв.
- Өлзийнхөөс дээрэмдсэн юмаа маргаашийн дотор буцааж өгөхгvй бол гээд Төмөр Тайжийн
мөрөн дээрээс шvvрэн авч нударсан чинь тайж орны толгойн авдар мөргөж унав.
- Амласнаа биелvvлэхгvй бол доо гээд Төмөр ухасхийтэл тайжийн хоолойн хэржигнэн «жа»
гэж муухай дуугарч нvд нь гялалзан тагжрав. Төмөр эргэж гараад мориндоо мордож давхин
одлоо.
Залуу ямар ч сvр сvлдгvй гөлийн байгаа тайжийг харан хvд хvд инээвч нөгөө том хvн эргэж
ирэх вий гэж айн байн байн vvд рvv хялалзан хөдлөлгvй зогсов.
Удсан ч vгvй тайж ухаан орж өөрийгөө өмгөөлж чадаагvй залууг харснаа их л сvржин болж
«хан Өндрийн савдаг биеэрээ заларч ирээд морилохыг харав уу. Чиний барцад арилсан. Хvнд
битгий хэлээрэй» гэж хатуу цаазлав.
Маргааш нь хоёр зарцдаа Өлзийнхөөс авсан бvх юмаа өгөөд явуулжээ.
Тэндээс Төмөр шууд явсаар vvрийн гэгээ гарахын өмнө Тамирыг гатлан хойт талын модтой
ууланд бvгэв. Шөнө нь Эрдэнэтэй уулзах бодолтой байв. Гэвч гэрийг нь яг мэдэхгvй
болохоор ямар нэгэн аргаар заалгаж авах хэрэгтэй байжээ. Модон дотор морио уяад тамхи
татаж суутал хэсэг хонь хариулсан Дулма модны захад хvрч ирлээ. Хоньчин хvvхэнтэй
уулзаж Эрдэнийхийг заалгадаг юм билvv гэж бодож байтал хvvхэн дээр сайхан хээр морьтой
хvн ирэв. Төмөрийн нvд хээр морин дээр тусав. Тvгжилтэй явж хөөсөн адуунд байсан хээр
морь мөн ажээ. Бас морины эзэн нь Бадарч гэдгийг танив.
Бадарч Дулмааг олон удаа оролдсон боловч vргэлж ямар нэгэн саад тохиолдоод хvсэлдээ
хvрч чадаагvй билээ.
- За Итгэлтийн гэнэн хонгор сайн байна уу?
- Сайн. Та сайн уу?
- Олон амрагтай сайхан хvvхний амтыг vзье гэж ирлээ. Болох юм байгаа биз дээ.
- Дуртай хvнд эдлvvлж байдаг бие надад алга.
- Итгэлт, Цамбад хайрлаж болсон биеийг надад хайрлаж болох байлгvй дээ. Би хvнээс өөр
хvн биш гээд бууж очиход нь Дулмаа эргэн гvйж мориндоо мордох гэтэл Бадарч барьж
авлаа. Тэр хоёр ноцолдов.
Дулмаа хэдий самбаатай боловч Бадарчийг яаж дийлэх билээ. Удсангvй Дулмааг хумхин
авсан Бадарч дарж унав.
Гэтэл Бадарчийн мөрөн дээрээс хvчтэй гар угзран татахад эргэж харвал Төмөр зогсож байв.
- Ухай. Муу хулгайч, ахынхаа гарт өөрөө хvрээд ирэв vv?
- Эмэгтэй хvнийг битгий дарла
- Муу хулгайчид ямар хамаатай юм бэ? Зайл
- Чи битгий хашгир. Ухаангvй байхад минь барьж хvлснээ мартаад одоо дийлнэ гэж андуурч
болохгvй.
Бадарч давхин дайрав. Төмөр тvvнийг хумхин аваад нойтон газар тvсхийтэл хаяв. Бадарч
хvч хvрэхгvйг ойлгоод тvргэн босож мориндоо мордоод «муу хулгайч чи сайхан мэдээрэй»
гэж хашгирав.
- Муу хулгайч гэнээ. Унаж яваа морь чинь хулгайн замаар ирсэн морь. Оролдвол хамт ойчно
шvv гэлээ.
Бадарч ум хумгvй давхин алга болов. Дулмаа замбараагvй болсон vс гэзэг, дээл хувцсаа
76
засаад идэж байгаа морио цулбуураас нь барьж авла.
- Та их ачтай хvн байна
Төмөр том цагаан шvдээ яралзуулан инээмсэглээд «чоно хонь барьж байхад салгадаг байхад
хvн барих гэж байхад салгахгvй яахав») гээд Дулмаа руу харлаа.
- Та юун хvн хаанаас гараад ирэв?
- Газар дороос ургаад гарч ирлээ. Та засагт ханы Эрдэнэ гэдэг айлыг мэдэх vv?
- Мэдэхээр барах уу даа. Бид нэг айлын зарц. Энэ амны адгийн дөрвөн гэрийн баруун хойтох
нь Эрдэнэ гуайн гэр гээд Дулмаа шилбvvрээ газар хаяж урт ургасан ногоон дээр суув.
- Эрдэнэ гэртээ бий болов уу?
- Гэртээ. Та ах дvv нь vv?
- Яаж байна
- Төсөөтэй байна гээд Дулмаа нvдээ солбилзуулан инээмсэглэхэд жигд цагаан шvд нь
яралзав.
Энэ эзгvй ууланд зэрлэг Бадарчийн гараас салгасан сайхан эр Дулмаагийн сэтгэлийн нарийн
утсыг доргиулж эхлэсэн бол тогтож тэмvvлсэн нvдтэй залуу бор бvсгvйн байдал Төмөрийн
хөшиж хөлдсөн сэтгэлийн vзvvрээс vл мэдэг угзарч байв. Төмөр өөрийн мэдэлгvй Дулмаа
руу ширтэж байхад Дулмаа урт ургасан хяруу тасалж аваад завьжиндаа зууж нууц
инээмсэглэл тодорсон нvдээр vл таних хvнийг байн байн харж байв.
- Та яасан айхтар ширтдэг юм бэ?
Төмөрийн нvvр бадайрч цочин нvдээ буруулахад налайн билчиж байгаа хонь нvдэнд нь
тусав.
- Хонь чинь сайхан тогтож байна
- Та аль нутгийн хvн бэ?
- Сайд вангийн гэж Төмөр хэсэг тvгдэрсний дараа хариулав. Хvний нутаг,харь газраас адуу
хөөгөөд олон хvнд хөөгдөөд явахад нам жим байдаг зvрх нь ер бусаар оволзоод цохилж
байлаа.
Дулмаагийн сэтгэл ч гэсэн хэзээ ч учирч байгаагvй хөгжмийн эгшгээр дvvрч, энэ сууж байгаа
газраа хичнээн суусан ч уйдахгvй мэт санагдаж байв.
Цэлмэг өдрийн баруунаа хэлбийсэн нар, гэнэт оволзсон их дурлалын эхний очоор дvvрсэн
сэтгэл хоёрт чимэглэсэн ертөнц ер бус гуа vзэсгэлэнтэй ажээ.
- Та маргааш хишигтэй юу?
Маргааш Дулмаагийн ээлж биш. Гэвч Төмөрийн хишигтэй юу гэсэн асуултанд «vгvй» гэж
хариулах сэтгэл Дулмаад байсангvй.
- Тийм, хишигтэй
- Yvгээр ирэх vv?
- Ирж ч магад, та энд байх уу?
- Байж ч болно
- Хонины тvрvvч баруун ухаа давахад тvvнийг буцаах болов
- Би буцаагаад ирье
- Миний мориор яв л даа
- Зvгээр. Морь минь модон дотор бий гээд Төмөр алгуур босож гишгэсэн хөл дээрээ биеэ
найгуулан тавьж явахад Дулмаа баяр бадарсан нvдээр vдэв.
Дулмаагийн сэтгэлд хуралдсан уяхан аялгуу цацран гарч намуухнаар дуу аялан, хонины зvг
давхиж яваа Төмөрөөс нvд салгалгvй ширтэв.
Тэр шөнө Эрдэнийн гэрийн гадна морьтой хvн ирээд орсон нь Төмөр байв. Долгор дэн барьж
77
цай хоол болов. Ах дvv амьд мэнд уулзсандаа баярлан ярилцахад ахынхаа ганц мориор хөл
залгаснаа сонсож Төмөр ихэд гэмшиж, өөрийн аргагvй ядарч явснаа ярихад нь:
- Төмөр минь чи ингэж явсаар нэг мэдэхэд алуулчихсан байна даа гэж Эрдэнэ хэлэв.
- Ах минь би өөрөөр амьдарч чадахгvй. Зvрх минь цохилж байгаа цагт морин дэл дээгvvр
давхиж ноёдын сvргээс хөөнө. Yvн шиг жаргал байхгvй гэж Төмөр хэллэв.
- Чи ноёдын сvргээс авдаг гэж байна. Гэтэл над шиг ядарсан хичнээн амьтныг явгалсан бол
доо гэж Эрдэнэ зэмлэв
- Ах минь миний хөлжvvлсэн ядуучууд, явгалснаасаа хавьгvй олон, би таньд нэг морины
чинь оронд арав, хорин морь авчирч өгнө
Эрдэнэ дvvгээ гомдолтой бөгөөд арга нь барагдсан нvдээр ширтэж, битvv санаа алдав.
- Надад морь хэрэггvй. Би ариун цагаан хөдөлмөрөөр амьдарна.
- Та миний гардаг өндөр уулын оргил дээр нисэж гараад хорвоог харвал их юм бодохсон доо
гээд ёжтой инээмсэглэн, огтолж vмхсэн хэсэг махаа шир шир зажлан залгиснаа, та чинь
тэгээд хэнийд зарагдаж байна? гэж асуув.
- Луу гvний баян Итгэлтийнд
- Хvv нь Хонгор уу?
- Тийм. Чи таних уу?
- Танихаар барах уу даа. Хонгор хvvгийн ачаар Бадарч тахрын гараас гарсан юмсан. За
гайгvй замын хvзvv урт хойно цахиур Төмөр сайн хvний ачийг хариулж ч дөнгөнө байх
гэлээ.
Yvр цайхаас өмнө Төмөр мордон явжээ. Өглөө эрт Итгэлт Эрдэнийд орж ирээд «урд шөнө
танайд юун хvн ирэв?» гэж асуухад нь Эрдэнэ «vл таних хоноц ирээд эрт явсан» гэж ажиггvй
хариулав.
Эрдэнийд хvн ирээд тогоо шанага хангинаж дvнгэр дvнгэр ярьж байхыг сэргэг Итгэлт
мэдсэнээр барахгvй сэм очиж гэрийн гаднаас нь чагнаад цахиур Төмөр бол Эрдэнийн дvv,
Хонгор нь Төмөрийг оргох гаргахад тусалсан болохоор Төмөр өөрийнд нь гэм хийхгvй харин
нэгэн цагт хvvд нь тус болох юм байна гэж мэдээд баярлаж байлаа.
Итгэлт зальтай нvдээр Эрдэнийг ширтэн байж нэг аяга цай уугаад аягаа тавих гэснээ больж
vзэх зуур
- Эрдэнэ минь надаас нуугаад яахав. Би бvгдийг мэдсэн. Хоовон хөх vv дээ. айхтар чоно юм
даа. Цувыг минь дvvд чинь өгсөн бололтой. Би ч тэр орой нь vгvйлсэн юм. Гэхдээ өөр хvнийг
хардаж нvгэл хураасан байна гээд нарийхан дуугаар янцгаалан инээв
- Над шиг цагаач хvнд хэцvv юм байна шvv. Итгэлт минь гээд Эрдэнэ гэмшилтэйгээр
инээмсэглэв
- Чи мөн хянамгай хvн юм даа. Миний бодлоор Төмөр муу хvн биш шvv. Танилцах юмсан
гээд Эрдэнэ рvv харлаа. Итгэлтийн нvvрэнд vнэн сэтгэл тодорхой байхыг Эрдэнэ олж харлаа.
- Тэнэж яваад ирвэл танилцуулж болох байлгvй дээ гээд тvрийнээсээ мод толгойгоо авч
тамхи нэрэв.
- Зvvн аймгийн хурдтай газраас хязаалан vрээ авчир азарга тавих юм сан. Төмөрт захивал юу
байхав дээ олоод өгнө дөө.
- Хулгайн юм авчирч өгнө шvv дээ
- Сайн эр холоос авдаг болохоороо хэл ул гарахгvй. Бас тэгээд хулгайн юмыг учир мэдэж
авдаггvй баян хvн заяа нь орхисон надаас өөр байдаггvй байх аа гээд хөгжилтэй инээв.
Долгортой хамт Дулмаа орж ирээд Долгорт Итгэлтийн бэлэглэсэн алчуурыг гуйн авч
толгойгоо боогоод Долгорын хагархай толийг авч харахад нь Дулмаа наадамд явах уу? Гэж
78
Итгэлт ёжтой хэлэв.
«Гоёж явбал амьтан харж байх болов уу гэж горьдох юм» гээд Дулмаа гарч одлоо.
Хvйтэн зэврvvн салхи Дулмаа Төмөр хоёрын сэтгэл зvрхнийхээ нууцыг задлан ярилцахад
саад болсонгvй. Эрдэнийхээс явсны дараа Төмөр энэ нутгаас холдож чадсангvй хэд хонов.
Шөнө нь модонд хонож өдөр нь Дулмаатай уулзаж байв. Амьдралыг жигшин, бvхнийг
занасан Дулмаагийн сэтгэл хувиран дөнгөж гарсан намрын хэнз хурганы vс шиг зөөлөн
булбарай болсон бол боргилжиж чулуужсан Төмөрийн зvрх баяр догдлолоор дvvрч сэтгэл нь
доргиж байгаа чанга татсан утас шиг чичирч байв.
Дулмаагийн зовлонт амьдралын тухай сонсох тусам Төмөрийн сэтгэл уярч хайрлах, өрөвдөх
нэгдэн оволзож байсан бол Дулмаа домог шиг юм сонсож гайхан байсан Төмөртэй өөртэй нь
одоо зэрэгцэн суугаад янагийн халуун сэтгэлээ нээн ярьж байхад ертөнцийн хамаг сайн
сайхан бvхэн жаргалыг нь бvтээх гэж хvч гарган зvтгэж байх шиг бодогдож байлаа.
- Чи намайг одоо аваад яваач дээ.
- Болохгvй яг л ирэх зуны дунд сарын арван наймны сар гарах vед би дөрвөн хос морьтой энд
зогсож байна гэж Төмөрийн хэлэхэд бvх насандаа vнэн vг сонсоогvй мэт бодож явдаг Дулмаа
гомдолтойгоор «намайг хуураад яана даа» гэлээ.
- Дулмаа минь намайг итгэ. Би хэлсэндээ заавал хvрнэ. Чи л байж байгаарай гээд Төмөр
Дулмаагийн гарыг барьж илэв
- Би чамд итгэе гэж vнэн сэтгэлээсээ хичээж байна
- Би хуурахгvй Дулмаа минь
Хvйтэн салхи vлээн хааяа хааяа урсан хаялж дороо хайлж байгаа малгайрсан цас, дvлийрсэн
битvv хар vvл хоёр хайрын гал бадарсан тэдний сэтгэлийг яахин нэвтэлж чадах билээ.
Хvйтэн намар өвөрмөц гуа vзэсгэлэнтэй байдаг бөгөөд тvvнийг Дулмаа Төмөр хоёр vнэн
сэтгэлээсээ ойлгож гандан шарласан мод хатууран халиурсан хялгасан, цасанд хучигдсан
уулын орой цөм энэ хоёртой хамт хөгжимдөж байлаа.
XXII
Цасанд хучигдсан Шар хөвийн хөтөл өөд өгссөн хар замаар морь хониор нь баазалсан
тэрэгний урт цуваа аажим бөгөөд ихэмсгээр гарч ирлээ. Суварган эврvvд нь сэлэлзэж энд
тэндгvй цэдрийн бvрээ дуугарч байгаа юм шиг хайнагийн уу хvнгэнэлдэн, сvvлчийн
тэрэгнээс зvvсэн янз бvрийн хөгтэй гурван хонх аялгуу нийлvvлэн дvнгэнэж хааяа хааяа
хvмvvсийн хөөглөх дуу уянгалах нь сvртэй бөгөөд өвөрмөц гуа vзэсгэлэнтэй ажээ.
Энэ бол шар тос, мэхээртэй тос, сарлагийн зузаан өрөм, тос дааварласан зөөлхөн хурууд
мэтийн цаган идээ, эсгий, арьс шир тээвэрлэсэн Итгэлтийн жин ажээ. Монголчууд цагаан
идээ хийхдээ, дадлагатай бол Тамирынхан бvхнээс гарамгай гэдгийг ярих юу билээ. Энэ учир
Сайд вангийнхаас ирсэн цагаан идээ хvрээний зээл дээр vнэтэй байдаг.
Тас хар эвэртэй, цас шиг цагаан хайнаг хөллөсөн тvvчаа тэргэн дээр Эрдэнэ тавтай гэгч нь
завилан суужээ. Арван хэдэн насандаа Цонж, Бар хөл рvv халх явалтаар аялж, мичид марлаар
нойроо хэмжиж явсан тэмээн жинчин Эрдэнэд эхэндээ vхэр тэрэгний жинг газар хороохгvй
нvсэр төвөгтэй юм шиг санагдаж байв. Гэвч яваандаа дасаж, ачаа өргөх, буулгах мэтийн хvнд
хvчир ажилгvй аятайхан юм шиг болов. Сvvлдээ тvvчаа тэрэг хөтлөхдөө сvрхий дадаад энэ
замыг хорь гучин удаа туулсан хашир хvмvvс хvртэл магтдаг болжээ.
Эрдэнэ урьд өмнө богдын хvрээ орж байгаагvй боловч хэдэн жилийн өмнө турш зул сар
бvхэн энэ замыг туулж сурсан хөвөн цагаан хайнаг замын голын барин жигд бөгөөд
намбатай алхана. Шар хөвийн дөрөлж дээр гарч ирэхэд алс тэртээ униартан байгаа хөх
манангийн дунд өндөр жанрайсаг дvнхийн харагдаж, дохио өгөөгvй байхад тvvчаа хайнаг
79
шvдээ хавиран зогслоо. Эрдэнэ vсрэн бууж дөрвөн уулын дунд цогцлон боссон ариун
сахиусны орон, Богдын хvрээний зvг наминчлав.
Итгэлт дэргэд нь ирж мориноосоо буугаад «богдын хvрээ» гээд гурвантаа мөргөж залбираад
хэдэн чулуу авч овоо руу хаян «овооны их танд, олзны их надад, өлийн их танд, өлзийн их
надад» гэв. Жинчид дөрөлж дээр гарч ирээд зарим нь сунаж мөргөнө. Зарим нь амандаа
бувтнан юм хэлж наминчилна.
-- За би тvрvvлье. Та нар өнөө орой хамбын овооны хvрд хоноод, өглөө эрт хөдөлнө биз. Би
угтуулья гээд Итгэлт мордож «Эрдэнэ минь хvрээний хулгайч хэцvv шvv. Хянамгай
хоноорой» гэж хэлснээ эргэж ч харалгvй хатируулан явжээ. Итгэлт жингээсээ хоногийн өмнө
урьтаж хот ороод ачаа бараагаа худалдах нvх сvвийг олдгоор барахгvй буцахдаа тээвэрлэх
ачаа олж аваад жин тан болгодог заншилтай ажээ. Бас тэгээд жил бvхэн ирдэг болохоор
танил тал олонтой. Жингийн цуваа аажим боловч алхах бvр урагшлан ахисаар vдшийн
бvрэнхий болоход бууц дээр буужээ.
Эрдэнэ тэр шөнө хоёр хvн манаанд гаргаж тайван сайхан хоноод өглөө нь хайнагуудаа тавин
хуурай цахилдагны vзvvр гvйлгэн хазуулаад хөдлөх гэж байтал Итгэлтийн явуулсан тосуул
ирлээ. Энэ удаа ч Итгэлт ажлаа бvрэн хоёр гуравхан хоногийн дотор ачиж ирсэн зvйл нь
эзнээ олж, Луу гvний хvрээ, хан өндрийн хvрээ хvргэх пvvсний ачаа ачсан урт жин ирсэн
замаар сурсан дуугаа дуулан буцав.
Харин Итгэлт дан мориор хөсгөө гvйцэхээр Эрдэнийн хамт хvрээнд ирэв. Урьд өмнө наймаа
арилжаа хийхдээ Итгэлт нvдээ эргэлдvvлэн тоо бодож, цаасан дээр элдэв юмсын дvрс зуран
хvн амьтны доог болон явдаг байсан бол энэ удаа Эрдэнийг дагуулан зузаан мутуу дэвтэр
дээр данс бичvvлэн, шинэ хvрэн сумаа сампин дээр шажигнуулан тоо бодуулж, тэр бvхнийг
нь хэзээ ёзооны бичиг мэддэг хvн шиг ширвэн харж байдаг байв. Зарим хvмvvс Итгэлтийг
бичиг vсэгтэй болчихож гэж хvртэл жив жув ярилцаж байв. Жин хvрээд орж ирсний маргааш
Итгэлт, Эрдэнэ хоёр Далай хятадын пvvсэнд очиж наймаа хийлээ. Гэхдээ Итгэлт эзний
байшинд архи амттанаар дайлуулан, Эрдэнэ хашаа дотор Шушмаа гэгч залуу хятадад арьс
шир, тоолон өгч байлаа. Шушмаа монгол vгийг гажуу буруу дуудна. Зарим vгийг хэлэхдээ
эрvv нь чичрэн нvд нь том бага болно. Амьдралын өргөн хэрэгцээний vг, олны дунд
хэлэмгvй vг болон хувирах нь их л инээдэмтэй. Энэ бvхэн бол vнэндээ Шушмаагийн
арчаагvй дуудлагын бvтээл биш,харин гэнэн цагаан сэтгэлтэй монголчуудыг зориуд хэлсэн
элдэв гашуу буруу vгээр хөгжөөж анхаарлыг нь хоёрдуулж байгаад хэрэгтэй цагт тоо дарах
буюу ахиулах, муу эдээ vнэтэй өгөх зэргээр ашиг гаргаж авдаг ганц мэх нь байлаа.
Эрдэнийн хувьд гэвэл Шушмаагийн арга огт явцгvй ажээ. Гэхдээ Эрдэнэ уг залийг мэдсэнээс
биш, харин «хятадаар ганц vг хэлж чадахгvй намайг бодвол муу муухай ч гэсэн яриад л
байна даа» гэж бодоод ихэнх vгvvдийг ажиггvй сонсон, зарим дэндvv буруу хэлснийг нь
засаж өгнө. Тэдний хаалгаар Довчин бэйс ёстой л нvдийг нь бvлтэртэл гоёсон залуу эхнэр
Гэрэлийнхээ хамт орж ирлээ. Хашаанд юм хийж байгаа Эрдэнэ Шушмаа хоёр бэйс, хатны
анхаарлыг өчvvхэн ч татаж чадсангvй. Тэд шууд л пvvсний эзний байшингийн хаалга чиглэн
алхаж байлаа. Шушмаа минь ингэж хэлж болохгvй «алаг» гэдэг юм. Эрээн, цоохор олон
өнгийн гэж байгаа шvv дээ гэж Эрдэнийн хэлсэн vг яг дэргэдvvр нь өнгөрч байгаа Гэрэлд
сонсогдлоо.
«Ямар сайхан дуутай хvн бэ» гэж Гэрэлд бодогдоод эргэж харлаа. Ер бусын зөөлөн бөгөөд
нургисан бvдvvн дууны эзэн бол хуучин нэхий дээлтэй, гуалиг биетэй, өтгөн хар хөмсөгтэй
эр ажээ. Хvvхний нvд Эрдэнээс хэсэг зуур салж чадсангvй. Пvvсийн байшингийн хаалганд
тулж очоод эхнэрээ хоцорсныг мэдсэн Довчин «Эхнээр, ийш ээ орьё» гэхэд нь танихгvй
80
хvнийг өөрийн эрхгvй ширтэж байснаа мэдсэн бvсгvй царай уласхийн огцом эргэж тvргэн
тvргэн хэд алхав.
Гэвч холдож чадсангvй зогсоод « та орж л бай л даа. Би энэ арьс ширийг vзье» гээд эргэв.
Өөрийг нь сэтгэлдээ бодож явдаг гоё сайхан эрчvvд олон байдгийг Гэрэл сайн мэднээ.
Тэдний ихэнх нь Довчингийн сvрээс айгаад Гэрэлд халдаж vл чадна. Зарим нь зориг гаргаж
халдах гэж оролдсон удаа бий. Гэвч Гэрэлээс алганы амт, гашуун vг хvртээд, сvртэйгээр
шуугин ирээд салам цохиулан сvvлээ хавчаад зугтаж байгаа нохой шиг буцдаг байжээ.
Довчингийн их нэр, өндөр сvр, баян хөрөнгө, тэр бvхний бvрэн эрхт эзэн болсон Гэрэлийн
ихэмсэг, сэтгэл бол энэ бvсгvйг хvрээлсэн бат, өндөр хэрэм байсан бөгөөд тvvнийг давж
чадсан эр vгvй билээ. Гэрэл эрчvvдийг хараад өөрийн баян чинээлэг гоё ганган, гуа сайхныг
бодон бахархдаг. Гэтэл энэ удаа урьд өмнө байгаагvй сэтгэл тvvнийг эзэмдэв. Эрдэнийг
хараад өөрийн сайн сайхныг мартан бахархаж явдаг зvйл нь эгшнээ алга болж сэтгэл нь
хачин өөр, жигтэй тайван дэлгэр болов. Гэрэлийн баян чинээлэг бардам сэтгэл балрах холдох
тутам нөгөө хvрээлж байдаг бат өндөр хэрэм сарниж эхлэв. Гэвч Гэрэл тvvнийг эхлээд
ойлгосонгvй, зөвхөн л Эрдэнийг хараад баймаар байжээ. Бvр сvvлдээ энэ хvнтэй ямар нэгэн
чухал юм ярих гэж энд ирсэн мэт бодогдоод, юу ярихаа бодож олох гэж баахан сандрав.
- Нэг арьс ямар vнэтэй байдаг юм бэ?
- Янз бvр л байна даа гээд Эрдэнэ дvрлэгэр нvдээр харахад Гэрэл өөрийн эрхгvй инээмсэглэв.
Чухам энэ vедээ Гэрэл өөрийн байдлыг ойлгон жолоогvй болсон сэтгэлээ хямгадан эргэж
Довчингийн орсон vvд рvv явлаа. Явж байхад нь араас нь vлэмж их хvч угзран vvдээр
орохдоо эргэж харснаар барахгvй, инээмсэглэв. Гэтэл Эрдэнэ огт ажиггvй ажлаа хийж байсан
нь Гэрэлийн сэтгэлийг гомдоовч, дахин харахсан, ярихсан гэдэг сэтгэлийг нь улам
оргилуулав.
Гэрэлийг байшинд ороход ширээний хоёр талд суусан Довчин Итгэлт хоёр ярьж байлаа.
- Би мөн таны алдрыг сонсож байсан гэж Довчин хэлэв
- Итгэлт бид хоёр хуучин тvнш, дөрвөн жил арьс ширний том наймаа хийж байгаа юм даа.
Хатуу гартай боловч буянтай хvн гэж Далай хэлээд зальтай нvдээ анийлган хоолойдоо тог
тог инээв
- Дөрвөн жил энэ Далайд идvvлж байгаа хvн дээ гээд Итгэлт өргөн тайван бөгөөд дотуур
ёжтой инээв
- Хай таньсан хvн яаж тэгж ярьж болно гээд ширээн дээрх хундаганд архи аягалан энэ архи
өмнө газрын сайн архи шvv гэв
- Хойт газрын ус гомдолгvй нэмсэн биз дээ? гээд Итгэлт өмнөх хоолноос савхдан идэв
- Бид хоёрт арай ч vгvй байлгvй дээ гэж Довчин бардам бөгөөд ихэмсэг хэлэв
- Тэр ёсоор vнэн. Буянтай хvнийг хуурвал, буян байхгvй болно шvv гэв. Далай хошуугаа
цорвойлгон, толгойгоо санжигнуулан vлэмж итгэлтэй хэлэв.
- Зааныг хаяж, заан болдог гэгчээр харин их болох юм биш шvv гэж Итгэлтийн хэлснийг
Далай ойлгосонгvй бололтой «тийм ээ, тиймээ» гэж бөхөлзөв.
Гэрэл торго авчруулан vзэв. Гэвч тvvний сэтгэлд гадаа ажил хийж байгаа ханхар эрийн дvр
улам бvр тодрон ямар ч сонирхол байсангvй. Эхлээд хvvхэн тэр эрийг бодлоосоо зайлуулах
гэж хичээсэн боловч чадахгvй ч vгvй гэдэг нь мөч өнгөрөх тутам их болох боловч
одоохондоо хараахан бууж өгөхгvй л байлаа. Далай «өмнө газрын мяндас, тусгай нэхсэн хээ,
өөр пvvсэнд байхгvй» гэх зэргээр vг шилэн магтавч Гэрэлийн сэтгэлд таарч тохирох торго
байсангvй.
-- Шушмаа чи битгий дvрсгvйтээд бай. Хvvхэд боловч vvнийг бодож чадна гээд Эрдэнэ
81
Шушмааг дагуулан орж ирээд шууд сампин авч цохив. Тvvний таван хуруу хөдөлж байх нь
vнэхээр бахдам бөгөөд гайхмашиг ажээ.
- Ёстой л Жамъян гvний сампин байна даа. Тэр хурууг нь гэж Довчин мэдэмхийрэн магтана.
- Миний баруун гар даа гэж Итгэлт хөндий дуугаар ам нийлэн онгирон хэлэв.
- Ийм л байна даа. Шушмаа минь гээд Эрдэнэ сампингаа тавив
- Тийм ээ, тиймээ гэж Шушмаа уцаарлангуй хэлэв
- За Эрдэнэ юу болов?
- Өгч аваад гvйцлээ. Харин энэ Шушмаа гурван янчаан хэдэн мөнгө шомбодох гэж байхгvй
юу гээд Эрдэнэ инээмсэглэв
- Шушмаа минь хvнээ олсонгvй дээ гэж Итгэлт хэлээд маш баяртай хангалуун тас тас инээв
Гэрэл хулгай нvдээр байн байн Эрдэнийг харан, гартаа байгаа торгонд ямар ч анхаарал тавьж
чадахгvй ажээ.
- Эхнээр, сэтгэлд чинь тохирох юм байна уу?
- Yvнийг л авдаг юм билvv дээ гээд Гэрэл барьж байгаа торгон дээрээ тогтов.
- Далай, нэг авдар танзуур авна шvv. Авчруул гэж Итгэлт хэлээд Эрдэнэд хандаж
- За наашаа сууж уу ид гэв
- Гэрэл нөхөртөө ойртон сууж Итгэлт, Эрдэнэ хоёрыг гэртээ урь гэж шивэгнэв.
- Та миний өчvvхэн гэрт маргааш орой морилон гийгvvлэх ажаамуу гэхэд нь
- Бас таны баруун гарыг гээд Гэрэл зовомтгой инээмсэглэв
- Бид хоёр маргааш хvрээ Юндэнгийнд уригдсан билээ.
- Биднийг бас урилаа гэсэн биз дээ? гэж Гэрэл огцом бөгөөд баяртай асуув
- Тийм ээ, эхнэрээ
- За тэгвэл маргааш уулзана гэж Довчин хэлээд босов. Довчин эхнэрийн хамт явахдаа «Далай
чи энэ торго, бас дөрвөн жин мэглvv, гурван жин уужаанпий, хоёр жин ганзай аваачаад
өгөөрэй» гэв.
Тэднийг гарснаас хойш Итгэлт хэсэг зуур дуугvй сууснаа Эрдэнэд хандан «хатны мэлмий
чамаас Галсангийн уургын хээр морь хөөж байгаа юм шиг огт салахгvй байхыг ажив уу?»
гэж Далайд ойлгуулахгvй хэмээн тvргэн хэлэв.
- Бvv мэд, огт ажигласангvй гэж Эрдэнэ юм идэх зуураа ажиггvй хэлэв.
- Аятайхан согоо байна шvv, дамшиг чинь гээд Итгэлт жоготой бөгөөд гижиг нь хvрсэн
бололтой инээв. Нэг авдар танзуур оруулж ирээд тавихад Итгэлт нэгийг авч vзсэнээ «чулуу
шиг хатсан золиг шив дээ» гээд Далай руу харав.
- Хатаагvй, тийм ёс хаана байна
- Yзэхгvй юу?
Хятад авч vзээд уг танзуур бол хатсан биш, харин шоюv тосны онцгой чанар гэх зэрэг тvмэн
юм ярьж тайлбарлах гэсэн боловч тvvнийг сонсох хvн, тэр тусмаа vнэмших хvн байсангvй.
- Чи энэ чулуу шиг эдээрээ жинс хийгээд зарвал одоо vед хар ялаа шиг олон болж байгаа
ван, бэйл, бэйс, гvнгvvд vнэтэй авах байсан даа гээд Итгэлт ха ха хэмээн их л хөгжилтэй
инээхэд Эрдэнэ ч инээв.
Итгэлт танзуурыг хямд vнээр авлаа. Ингээд тэр хоёр явжээ. Маргааш өглөө нь Итгэлт
Эрдэнийг дагуулан Богдод мөргөхөөр явав. Тэр хоёр явсаар Богдын гол лавранд очвол өдий
төдий мөргөлчин байв.
- Өнөөдөр дээдэс төрийн чухал албатай учраас мутрын адис өгөхгvй. Сунтгаар өгнө. Тавин
лангаас дээш жиндаг өргөж мутраас адис хvртэх мөргөлчид маргааш ирцгээ гэж давхар
хиазтай улаан торгон дээлтэй бvдvvн тарган мал унжирсан дуугар зарлав.
82
- Итгэлт гуай та мутраас адис хvртэнэ биз дээ гэж Эрдэнэ шивэгнэн асуухад Итгэлт нvдээ
жартайлган лам руу харснаа
- Сvжиглэж чадвал адилхан. Хоёул сунтгаас л хvртэж орхиё гээд хятад янчаан, орос маниад,
цаас хагартал нь чихсэн тvрийвчээ гаргаж луутай янчаан нэгийг аваад бусдыг нь суга руугаа
өвөртлөн гаднаас нь хэд дахин зөөлөн дарлаа.
Эрдэнэ өврөө уудалж Итгэлтийн өгсөн зургаан янчааны нэгийг авч чанга атгаад урагшлав.
Сунтгийн vзvvр барьсан хөгшин лам мөнгө, хадаг цуглуулах гуулин цар барьсан залуу ламыг
дагуулан гарч ирэхэд мөргөлчид тэр зvг тэмvvлэв. Мань хоёр хэсэг зогсож байснаа урагш
чихэлдэн хөдлөв. Итгэлт янчаанаа мөнгө овоолсон царан дээр тавиад, сунтгийн vзvvрээс
адис авлаа. Эрдэнэ гартаа атгасан янчаанаа царан дээр тавих гээд алгаа дэлгэтэл гарт нь
наалдсан янчаан нь унасангvйд лам өргөл барьцаас нь авчихна гэж сэжиглэсэн бололтой
тавгаа тvргэн зайлуулав. Гэтэл Эрдэнийн янчаан газар хангинан унахад тvмэн нөхөөс болсон
уранхай хувцастай, хөө шиг хар царайтай хvvхэн шvvрэн аваад олны дундуур усанд яваа
засаг шиг мурилзан алга болжээ. Эрдэнэ өврөөсөө дахин нэг янчаан авч тавган дээр тавихад
лам гараас нь салахгvй ширтэж байв. Ингээд тэр хоёр мордоод буцаж явтал өмнө нь явсан
хоёр морьтой хvний нэг нь:
- Сунтгийн нөгөө vзvvр Богдын эрх тогорууны хөлөөс уяатай байдаг юм гэдэг vнэн болов уу?
Гэхэд нөгөөдөх нь
- Битгий донгос, дээдсийн мутарт байдаг юм гэнэ билээ. Алдас болно гэлээ
- Та vзээгvй шvv дээ гээд нэг нь чанга инээв. Итгэлт энэ бvх яриаг огт сонсоогvй юм шиг
хажуу тийшээ алсыг харан явжээ.
- За ингээд Богд гэгээний алтан мутраас арван хоёр дахь удаагаа адис хvртлээ гэж хэлэв.
Эрдэнэ ч биелсэн бурхан Богд Жавзандамба хутагтаас адил хvртсэндээ цаглашгvй баярлаж
явсан болохоор тэр хоёр хvний яриаг сэтгэлдээ жигшин зэмлэж явлаа. Тэр орой Итгэлт
Эрдэнэ хоёр хотын нэртэй баян хvрээ Юндэн гэгч айлд очив. Итгэлтийг зориуд урихдаа
Юндэн олон жил наймаа арилжаа хийж танилцсан Луу Гvний баянд гайхуулах гэж хятад
тогооч хөлслөн нарийн хоол хийж их л хөл болжээ.
- Эрдэнэ минь хvрээнийхэн айхтар шооч шvv. Нэр бодож юм бvхнийг нь хэзээ ёзооны vзэж
мэдсэн юм шиг байна. Миний хэлсэн бvхнийг анхаарч, эрчийг нь чангалж байгаарай гэж
замдаа Итгэлт захилаа.
- Тэр Юндэн чинь баян хvн vv? гэж Эрдэнэ сонирхон асуув
- Юу шалих вэ? нэг муу дамын панзчин
Итгэлт өнгөрсөн жил Юндэнтэй танилцан наймаа хийсэн. Гэхдээ тvvнийг бусдын гар харж
хийсэн эзэн, хэрэглэх хvн хоёрын хооронд зусардан долдойдсон наймаачин гэж vзээд
тоогоогvй учраас «нэг муу дамын панзчин» гэсэн Итгэлийн vгэнд нь юм vзсэнээ гайхуулсан
өнгө, Юндэн доромжилсон өнгөтэй холилдон гарлаа.
Мань хоёрыг ороход бараг л бvх зочид цуглараад хvлээж байв. Зургаан ханатай гэрт битvv
хивс дэвсээд хашин өнгөтэй ширээнvvдийг хоёр талаар нь тавьжээ. Ороход халуун ганзайн
хурц vнэр айргийн исгэлэн vнэр, хятад дvнсэн тамхины нялуун vнэр холилдон ханхалж
байлаа. Итгэлт хиймэл ихэмсэг байдлаар бvгдтэй мэндэлж, баруун талын эхний суудал дээр
суухад өмнө нь хөл хvргэхгvй бөгтөр иргийн ууц тавив. Итгэлтийн доод талд цэргийн яамны
тvшмэл Чулуун гэгч ширэвгэр хар сахалтай хvн эхнэрийн хамт суужээ. Тvvний доод талд
зvvн хvрээний лам Аюуш гэгч жин арилжаа хослуулан хийдэг хvн суужээ. Дараа нь Эрдэнэ
суужээ. Зvvн талын эхэнд яамны тvшмэл Довчин бэйс, тvvний доор өндөр биетэй, хурц тод
нvдтэй, Даржаа баатар, алтанд дарагдсан Гэрэл нар суужээ. Юуны өмнө танилцаж, тамхи
83
солилцон цай ууцгаав. Дараа нь архи барьж Итгэлт ууц таллав. Энэ бvхэн нь Итгэлтийн
мэдэх юм байсан болохоор ямар ч өөр гаргасангvй.
Гэтэл янз бvрийн хvйтэн зууш, далайн ногоо, дvvпvv, мөөг зэрэг олон хачиртай хуурга, шөл
цувран ирлээ. Огтолсон хурууд шиг дөрвөлжин цагаан юмтай таваг хоол өмнө нь тавихад
Итгэлт тvvнийг ажиглан харснаа «Эрдэнэ нөгөө Бээжингийн өндөр дэнд бид хоёрын иддэг
хоол байх аа» гэж асуув.
- Адилхан л юм байна гэж Эрдэнэ инээмсэглэв
Бээжин мээжингvй тэнэчихсэн эд байна гэж гэрийн зээн урам нь хугаран бодов.
- Yvнийг чинь Нанжин хотын зээлийн гуанзанд идсэн байхаа гэж бас нэг хоолыг амсаж
vзмэгц Итгэлтийн хэлэхэд Эрдэнэ «тийм байхаа» гэж нам дуугар хариулав. Бас Нанжин
орчихсон байх нь гэж бодоод гэрийн эзэнд атаархах сэтгэл төрөв. Удсангvй хvмvvс сайхан
улаан зээрд болж, дуу хуур дараалан ирэхэд «уяхан замбутивийн нар»-ыг Эрдэнэ дөрвөн
давхар шуранхайлж байгаад дуулсан чинь бvгд магтан шагшив.
- - Жан мин-гийн лимбэ шиг хоолойтой хvн юм гэж Чулууныг хэлэхэд Итгэлт Жан мин гэж
юу байдгийг огт сонсоогvй боловч «яг тийм шvv. Та ёстой нэг онож хэллээ» гээд нарийхан
дуугаар инээв.
- Цээлхэн яруу хоолойтой хvн байна гэж Даржаа баатар хэлэв.
Энэ хvн хар цэрэгтэй гарамгай байлдаж баатар цол гvн зэрэг шагнагдаад одоо богдын торгон
цэргийн сумангийн даргын албыг хааж байгаа юм. Даржаа баатар байлдаж явснаа ярих
дуртай, зай л гарвал «бид Богдын авралаар» гээд эхэлдэг юм.
Бид Богдын авралаар хар цэрэг рvv цавчлаад ороход ёстой л сэлэм гялс, толгой бөндгөс гэж
байж билээ. Би буудаад байсан зургаан хар цэрэг рvv дайрч ороод бvгдийг нь хядаад зэр
зэвсгийг нь мориндоо ачиж аваад л ирж байсан юм даа. Гурван улсын гэрээ байгуулагдаагvй
бол бид Богдын авралаар өдийд өвөр монголыг өнгөрөөд, хэрмийн цаана цавчилдаж байх
юмсан гэж Даржаагийн хэлэхэд Довчин vлэмж хөгжvvн инээмсэглэснээ:
- Дэмий юм ярих тусгvй. Гэрээ байгуулаагvй бол баатар цагаан хаан бидэнд зэвсэг өгөхөө
болиод, бид дарагдаж улс гэр сөнөхөд хvрнэ гэлээ
- Тийм биш. Бидний бичиг цэргийн тvшмэдийн олонхи нь тэгж бодохгvй байгаа. Та нар бод,
бидний монгол олон аймаг бvгдээрээ нэгдэж бvрэн эрх бvхий улс төрийг байгуулан тогтоож
эд хөрөнгө хvчин чадал хvрэлцэхгvй гачигдан дутагдаж мохсон зvйл огтгvй, харин хар
цэрэгтэй эсэргvvцэн тулж хvчирхэн дийлж харьяат газар орныг бvрэн хамгаалж чадсаар
байна. Гэтэл нэгэн угсаа төрлийн өвөр монгол орон чуулган хошууг гадаад улсын харъяат
аймаг муж, албат боол болгон өгч яаж болох билээ гэж Чулуун хэлэв.
- Чухам vнэн. Өвгөд дээдсийн онгон нутгийг хvний газар гэсэн булай бичигт гарын vсэг
зурсан хvн бол өчvvхэн хэргэмээс vе улирах нэрээ худалдсан дамшиг гэж Даржаа баатар
хорсолтой хэлэв.
- Та нар төрийн бодлогын нарийн учрыг мэдэхгvй байна. Гэрээ байгуулах нь тvмэн зөв гэж
дээдэс болгоон таалсан юм шvv. Та нарт дээдсийг шvvмжлэн хэлэлцэх ёс байхгvй гэж
Довчин ширэв татав.
- Та нар шиг өнөөдрийн өөхнөөс улс төрийг худалдахаас буцахгvй амьтад л дээдсийн толгойг
эргvvлж байгаад тэр новшийн гэрээг байгуулж, тvмэн балаг тарьсан хэрэг гэж Даржаа баатар
хэлээд Довчин руу ганц хуруугаар чичин дайрав.
- Даржаа чи өчvvхэн гавьяандаа эрдээд дэндэж байна. Эртэн баатар ган жадаар дийлээгvй
юмыг эрдэмтэй мэргэд хулсан бийрээр дийлнэ гэсэн vг юм шvv гэж Довчин хэдэн жилийн
өмнө цахар хуурчаас сонссон vгээ хэлж орхив.
84
- Муу сайн төрийн худалдаачин гэж хашгираад сvрхий согтсон Даржаа нударгаа шамлав
- Төрийн төлөө оготно гэж та нар яах нь вэ. За одоо дуу барьцгаая гээд Гэрэл хөгжилтэй
инээснээ Эрдэнийн дууг сонсмоор байна гэж Эрдэнэ рvv харан урт соромсогтой нvдээ
цавчлав.
Довчин Даржаа хоёрын хэрvvл зогсож Эрдэнэ өвгөн шувуу гэдэг дууг дуулав. Дахин нэг
таваг хоол авчирч өгөхөд Итгэлт амсаж vзсэнээ «Эрдэнэ, нөгөө Чинан хотын их асарт идсэн
хоол мөн байна» гэлээ. Энэ Итгэлт саяхан баяжсан юм гэдэг. Лав намайг давж байх шиг.
Хэдийдээ ийм их газар явав гэж дээ. Юу ч гэсэн сорьж vзье гэж бодоод гэрийн эзэн гарлаа.
Гэрэл гуйж Эрдэнийг дуулуулсан нь зөвхөн тvvний сайхан хоолойг сонсьё гэсэн хvсэл биш
билээ. Энэ бvдvvн гэзэгтэй өтгөн хөмсөг өргөн магнайтай бор хар хvн нvдэнд нь туссанаас
хойш өдрийн бодол шөнийн зvvд нь болжээ. Эхнэр хvний хvнд чимэглэл найранд удаан
суухад хамгийн адгийн там байдаг. Гэтэл өнөөдөр Гэрэлд тийм биш байв. Эрдэнийг харах
бvр шинэ шинэ гоё зvйл нvдэнд нь тусах ажээ.
Гэрэл босож Эрдэнийн дэргэд ирж суугаад «та дуул л даа, гайгvй шvv дээ» гэж шалсаар
байгаад дахин хоёр дуу дуулуулав.
- Би сvрхий согтлоо. Бас толгой баахан өвдөж байна гээд Гэрэл босов.
- Би хамт явъя гээд Довчин босов
- Чи сууж бай гээд Довчинг хvйтэн нvдээр ширэвснээ Эрдэнэд хандаж
- Та намайг салхинд гаргаад өгөөч гэж нvдээрээ тоглон инээмсэглэн хэлэв.
«чи сууж бай» гэж Довчинд хэлэхэд Гэрэлийг харсан хvн барс шиг догшин хvvхэн бололтой
гэж бодож байсан бол «та намайг салхинд гаргаад өгөөч» гэж Эрдэнээс гуйхад нь Гэрэлийн
нvvрэнд эмэгтэй хvний арчаагvй зөөлөн сэтгэл тодорч байлаа. Эрдэнэ яахаа мэдэхгvй гайхан
байтал Итгэлт нvдээрээ гарах дохио өгөв. Залуу эхнэрийнхээ хэлснийг тэнгэрийн зарлиг гэж
боддог Довчин ч эхнэрийг нь салхинд гаргаж өгөхийг хvсэв.
Эрдэнэ дуугvй босоод гарахад Гэрэл хvvхэн дагаж гарлаа.
- Сайхан шөнө өө гэж Гэрэл хэлээд Эрдэнэ өөд харлаа
- Утаа нь хамар хорсгоод олигтой юм алга
- Тэр ч тэнгэрийн буруу биш. Хvрээний буруу шvv дээ гээд Гэрэл инээв.
Ямар айхтар vгтэй хvvхэн бэ. Цэц булаалдах юм бол би савыг чинь хоосон буцаахгvй шvv
гэж Эрдэнэ бодоод ёжтой инээмсэглэснээ «таныг утаан дээр нь сууж байгаад шөнийг нь
гайхаж байгааг мэдсэнгvй» гэлээ. Гэрэл ойртож очоод зогсоход нь Эрдэнэ vл мэдэг зайлав.
- Толгой эргээд байна. Би бусад хvнтэй адил хvн хаздаггvй. Битгий ай гээд Гэрэл найган
Эрдэнээс тvшин авлаа.
Ямар галзуу хvvхэн бэ. Аль ийм их согтсон юм уу гэж Эрдэнэ бодов. Гэрэл толгойнхоо
хэрэглэлээр Эрдэнийг улам шахан налав.
- Та их согтож шvv
- Би их согтож гэж vv. Хацраас минь гал бутраад байна. Та бариад vз л дээ
- Зvгээр, зvгээр
- Гар чинь хvйтэн байх бариад өгөөч гэж Гэрэлийг хэлэхэд тvvний дуунд vнэн сэтгэлийн
арчаагvй гуйлтын өнгө ил байв.
Эрдэнэ өөрөө бvрэн ухамсаргvй бөгөөд эрс цочмогоор Гэрэлийн хацрыг барилаа. Гэрэлийн
сэтгэл дуулж, тэр аялгуу нь нvvрэнд нь бадран баяртаа согтуурч байлаа. Гэрэл угаас архи
уудаггvй боловч өнөө орой хоёр хундага архи ууж vнэхээр ч сvрхий согтжээ. Эрдэнийн гар
хацар дээр нь байхад чанга ч амьсгалж чадахгvй байв. Ингээд хэдэн жил ч зогсож болмоор
санагдаж байтал гар хацраас нь салахад урт гэгчийн санаа алдав.
85
- За оръё гэж Эрдэнэ огцом хөндий дуугаар хэлэхэд Гэрэл толгой сэгсрэв.
Гэрэл эмэгтэй хvний хийж чадах бvхнийг хир хэмжээнээс нь хэтрvvлж байгаад хийсэн билээ.
Гэвч Эрдэнийн хатуу хатан сэтгэлийг эвдэж зvрхэнд нь орж чадсангvйдээ дахиад яахаа ч
мэдэхгvй дэмий л газар шагайн санаа алдав. Энэ vед галын гэрээс гэрийн эзний ярих дуу
сонсогдов.
- Тэр уушгинаас хvртэл хийж орхи. Тэгээд хаа идсэн гэж залахыг нь сонсьё гээд инээхэд
«болно болно» гэж муу монгол хэлтэй хятад хvн хариулав.
Эрдэнэ энэ vгийг тодорхой сонсож бvх учрыг мэдлээ. Харин Гэрэлийн чихэнд хэдгэний дуу
шиг дvнгэнэн сонсогджээ.
- Орьё гээд Эрдэнэ гэрийн зvг явахад Гэрэл хойноос нь санаа алдан гомдолтой харсаар
гэлдрэв.
Эрдэнэ Гэрэл хоёрыг орсноос хойш удсан ч vгvй шинэ хоол ирлээ.
- Энэ хоолыг манжийн хаан их таалж байсан гэдэг. Энэ бол гойд амттай юм шиг санагддаг.
Бодвол нөгөө vхэр, чихрийн амт, мэддэггvй гэдэг болж байгаа хэрэг байх даа гэж гэрийн эзэн
хэлээд хошуугаа мурилзуулан инээж Итгэлт өөд харлаа. Тvvний зальтай бөгөөд дээрэнгvй
нvдэнд «одоо юу гэж галладаг бол, гууль чинь цухуйх цаг болсон» гэсэн шоолол
доромжлолын тодорхой туяа багтан ядан байгааг Эрдэнэ харжээ.
Итгэлт ихэмсгээр савх авч хоолноос амандаа хийж удаан зажилснаа «Бээжингийн Буянтын
пvvсэнд идсэн хоол шив дээ» гээд Эрдэнэ рvv харлаа.
Юндэнгийн хөх инээд хvрч, эхнэр рvv хараад «Итгэлт ч олон газар явсан хvн юм аа» гэлээ.
-- Итгэлтээ чи согтоод андуурч байна. Чи бид хоёр огт идэж vзээгvй хоол байна гэж
Эрдэнийн хэлэхэд Итгэлт зарц руугаа гайхан харлаа. Итгэлт хэрэг биш болоод давслалт нь
хэтэрснийг Эрдэнийн харцнаас олж харснаа барахгvй гэрийн эзэн өөрийг нь урхидан аваад
бахархан баярлаж байгааг мэджээ.
- Нээрэн тийм бололтой. Согтож орхиод алт, гууль хоёрыг ялгахаа больж байна гэлээ.
- Манжийн хааны л дуртай хоол гэдэг юм гэж гэрийн эзэн давтан хэлэв.
- Хятад тогооч гэнэн хvнийг юугаар ч хуурч чадна гэж Эрдэнэ хэлээд өмнөх тавагтай хоолыг
тvлхэж орхив.
Гэрийн эзний урам нь хугарснаар барахгvй царай нь улайв. Энэ бvхнийг хараад Итгэлт учрыг
нь бvрэн ойлгож ухаантай сэргэлэн зарцдаа бахархаж тэсгэлгvй баярлав. Тэгээд давалтаа
улам давсалж, амттай болгох гэж «тэр тогооч олон хоол хийдэг хvн болох гэж л таныг давж
орхисон бололтой» гээд савхаа ширээн дээр тавьжээ.
Хага базуулсан Юндэн хариу юу ч дуугарч чадсангvй минчийтэл улайгаад, хоолойнхоо
товчийг тайлав. Гэрийн дотор хэсэг зуур нам гvн болов. Энэ нам гvмийн дотор Итгэлт шиг
баярласан, Гэрэл шиг гомдсон, Даржаа шиг уурласан, гэрийн эзэн шиг ичсэн хvн байсангvй.
-- Ер нь та нар олон аавын хvv цус урсгаж баймааж байгуулсан улстөрийг минь худалдаж
орхиод гэмгvй хvн шиг гэлбэлзэж байна гэнээ гэж Даржаа бvдvvн боргил дуугаар гэнэт
хашгирав.
-- Мэргэдийн явдлыг мэргэд хэлэлцэнэ. Бид бичиг цэргийн тvшмэд, амьтныг жаргуулавч
бурхны хувилгаан, тvмэн наст богд Жавзандамба нэгэнт хамт шийдсэн хэргийг гэж Довчин
хvйтэн бөгөөд тайван дуугаар хэлтэл тэвчээр нь барагдсан Даржаа «дуугаа аяд. Бvv донгос»
гээд царай нь хvрэн болон босов. Хэрэв гаднаас Богдын шадар сойвон Данигай орж ирээгvй
бол Даржаа баатар Дvвчинг салам болтол нvдэж орхих байсан нь дамжиггvй.
- Дээдэс өнөөдөр ширнэн жонон вантай сархад зооглож, би ч бас хамт суусаар оройтож
орхилоо гээд сойвон бvгдтэй ихэмсгээр мэндлээд суув.
86
- Төрийн чухал албатай гэсэн биш билvv гэж Эрдэнийн дотор санагдаад сунтгаас адис авсан
нь бодогдов.
Сойвон архи уух зуур дээдэс, тэр ноёныг хатнаа соль, тэр ванд тvvний хvvхдийг авч өг, тэр
гvнг тvvнийг хатнаа болгож ав, гэж зарлиг болсон, тvvнд тийм зэрэг шагнасан гээд л богдын
ордонд болсон сvvлийн шинэ сониныг ярилаа. Шөнө орой болсон хойно Итгэлт Эрдэнэ
хоёрыг явахад Гэрэл нөхрийнхөө чихэнд vг хэлэв.
- Та хоёр маргааш манай гэрт гийгvvлэн очихыг урьж байна гэж Довчин худал инээн хэлэв.
- Бид өглөө эрт буцах болохоор энэ удаа чадахгvй болох байх. Гэвч уулзах удаа нэг биш гэж
би итгэж байна гэж Итгэл бөхөлзөн дохилзон хэлэв.
Арга нь барагдсан Гэрэлийн нvдэнд нулимс бvрхэн хоцров. Гэрэлийн сэтгэлд арван тавны
сар шиг тодорсон Эрдэнэ од шиг харваад өнгөрсөнд дотор нь хар манагаар бvрхэгдсэн
нvдэндээ харагдсан бvхнийг ялангуяа Довчинг vнсэн товрог болгомоор санагдаж байв.
Эрдэнэ энэ хvvхний өдрийн бодол, шөнийг зvvдийг эзэлж, хорвоо дээр Эрдэнэ гэдэг хvн
байгаа шvv дээ гэж бодон сэтгэлээ баясгаж байв. Гэвч хэдхэн сарын дараа Эрдэнэ өөрөө
хvрээд ирэхийг Гэрэл хvvхэн яаж мэдэх билээ. Замдаа Итгэл Эрдэнэд хотын онгиргоон
баяныг чадсандаа бахархан яриад «чамгvй бол ч нуруугаа тавиулах байсан шvv сvрхий
дамшиг юм даа» гэж хэлжээ.
Гурав улсын гэрээний тухайд бол энэ хоёрын санал зөрж байв. Юу ч гэсэн энэ гэрээ хятадаас
холдож, оростой ойртоход тус болно гэж Итгэлт vзэж байсан бол Эрдэнийн сэтгэлд «танай
улс чинь улс биш. Цагаан хаан танайд тоглоомын улс байгуулаад, одоо тvvнээ хятадтай
хуваан идэх гэж байна» гэж хэлсэн алиа Петрийн vг санагдан гурван улсын гэрээ бол
монголыг хуваах гэсэн хар бодлын баталгаа гэж боджээ.
XXIII
Гудамжны захаар барахгvй дуганы vvдний чулуун шал, паалан дээврийн завсраар лууль
цухуйж хааяагvй хавар довтлон ирлээ. Бvх ертөнцийг өөрчлөн шинэчилж чадсан хавар Бат,
Хонгор хоёрын амьдралд шинэ зvйл өгч чадсангvй. Хэмжээтэй хоол цай, бvдэг дэнгийн
гэрэл, унших ном тvлээ хөрөөдөж хагалах ажил, өдрийн хурал цөм л нэг хөг хэмжээгээр
vргэлжлэн байв. Гэвч ламын шавь нар сvv тараг авчирч өгөвч тvvнээс мань хоёрт ховорхон
олддог байв.
Харин Цамбынд буюу Чимэг хvvхнийд хувин хувингаар зөөж өгөх ажил хоёр хvvхдэд
нэмэгджээ. Хоёр хvvхдийн аль нь ч Цамбынд очих дургvй. Учир нь юу ч өгөхгvйгээс гадна
элдвээр оролддог. Нэг удаа Хонгор хувин тараг сvv, тавагтай өрөм аваачиж өгөхөд Цамба нэг
ламтай шатар тоглож байснаа болиод очсон юмыг нь амтархан идэх зуур «чи цавын будаа
идэх vv, цавуутай толгой тэврэх vv?» гэж асуув. Учир нь олдохгvй асуултанд зэвvv нь хvрсэн
Хонгор эгдvvтэй дуугаар «мэдэхгvй» гэлээ.
Цамба зангидсан гарын хиртэй мөсөн чихэр гаргаж «чамайг хариулбал vvнийг өгнө» гэхэд нь
Хонгор бvх юмыг мартаж «цавуутай толгой тэврэнэ» гэсэн чинь хоёр лам учир тоймгvй
хөхөрч байснаа «цавуутай толгой тэврэх хэрэгслийг нь vзье» гэж хэлээд барьж авч баахан
доромжлоод жижигхэн мөсөн чихэр өгөв. Хонгор чихрийг нь шидэж «та нараас заавал
хонзонгоо авна даа» гээд гvйн гарчээ. Гэртээ ирээд бvх доромжлуулснаа Батад уйлан ярьж
«Цамбаас өшөөгөө заавал авна» гэж шvдээн зуун хэлжээ.
Харин хоёр хvvхдийн хэн нь ч гэсэн Чимэгийнд юм хvргэх өгөхдөө баярладаг байлаа. Хоёр
хvvхэн хvvхдvvдийг өхөөрдөж чихэр боов өгдөг. Нутаг орон төрөл төрөгсдийн нь тухай
яриулдаг. Урагдсан хагарсныг нь оёж нөхөж өгдөг байв. Хоёр хvvхдээр vлгэр яриулж,
хамтран шагай тоглож байгаад явахад нь багш «хангинавал намайг ажил хийлгэсэн гэж
87
хэлээрэй» гэж Чимэг хэлдэг байв.
Ялангуяа Цэцэг хvvхдvvдтэй шагай тоглож, оньсого таалцахдаа их дуртай бөгөөд ингэж
байхдаа хорвоогийн гутамшигт амьдралыг мартаж, сэтгэл нь сэргэдэг байв. Багш лам нь
Чимэгийнд очдог, эсэхий хоёр хvvхэд мэддэггvй байв. Гэхдээ багш нь шавь нарынхаа өгсөн
сvv, тараг, тос махнаас эхлээд торго дурдан, мөнгө янчаанаа хайр найргvй өгдгийг бvрэн
мэддэг байв.
- Яагаад багш танд ингэж юмаа харамнахгvй өгдөг юм бэ? гэж Хонгор нэгэн өдөр асуухад
Чимэг инээмсэглэх мэт болоод Хонгорын толгойг илж «миний багш юм» гэж хариулав.
- Багш бид хоёрт юу ч өгдөггvй шvv дээ гэж Бат хэлэв
- Аавын өгсөн хоолыг ч өгдөггvй гэж Хонгор гомдолтойгоор нэмж хэлэв
Нэгэн удаа хоёр хvvхэд Чимэгийнд хонины мах авчирч өгөхөд тэнд Тvгжилтэй дайралдав.
- Тvгжил чи баярхаад л байдаг. Энэ хоёр хvvхдэд танзуурын мөнгө өг л дөө гэж Цэцэг хэлэв.
- Шалдан банди нарт юм өгөөд яадаг юм
- Бид хоёр шалдан банди юмуу? гэж Хонгор хашгирав
- Омогтой зулбасга вэ? дэмийртэл чинь алгадаж орхино шvv
- Ах нь мөнгөө харамнахдаа тэгж байгаа юм гээд Чимэгийг тас тас инээхэд Цэцэг ч
хөгжилтэй инээв
- Бид хоёр vvнээс гуйх биш дээ гээд Хонгорыг гарахад Бат дагаж гарлаа
- Энэ цор цор гээд байгаа банди чинь юун банди вэ? гэж Тvгжил ихэмсэг дуугаар
тоомжиргvй асуув.
- Луу Гvний баян Итгэлтийн хvv. Yнэндээ ч чамаас гуйхгvй хvн гэж Чимэг, Тvгжилийг
доромжилсон дуугаар хэлэв. Зуны дунд сарын эхээр Эрдэнэ хоёр морь хөтлөн ирж
хvvхдvvдийг хөдөөлvvлэхээр авч явах гэлээ.
- Нэгэнт л номын хvрд эргvvлэх гэсэн хойно, гурван жилийн дотор хvрээнээс гаргахгvй гэж
багш нь хэлээд хоёр хvvхэд дагаж уйлж унжин Эрдэнэ урамгvй буцжээ.
Харин багш нь өөрөө хөдөөлөх гээд сар гаруй явжээ. Хоёр хvvхэд хэмжиж өгсөн юмыг нь
хэдхэн өдрийн дотор идээд Чимэгийн хоолыг бууддаг болов. Бас багшийн хамаг юм байдаг
байшингийн цонхыг эвдэн орж, тоолж орхисон дугуйн нь захыг өдөржин мэрдэг байв.
Борцноос нь хэдэн гозгорыг авч чанан иджээ. Нэг мэдэхэд багш ирэх болж, мэрсэн дугуй,
авсан борцоо яаж аргалах тухай бодолд орлоо.
- Хэдэн хулгана алж, авдар дотор хийе. Боовыг нь хулгана л мэрсэн биз гэж Хонгор баяртай
хэлэв.
- Догь арга, бvр баастай нь хийнэ шvv. Харин борцыг нь яах вэ?
- Тэр амархан. Томыг нь зvсэж хуваагаад тоогий нь гvйцээж орхиё. Тэгвэл багш мэдэхгvй.
Хоёр хvvхэд олсон аргадаа баярлаж, хэдэн хулгана алж, бас нилээд баас цуглуулан боовны
авдарт хийв. Хэдэн том борцыг нь хувааж тоог гvйцээв.
- Одоо ч дажгvй гэж сэтгэл амран хөгжилдөв. Гэвч багш нь гэнэн хоёр хvvхдэд хуурагдах
хvн биш шvv дээ. Нэг өглөө тоглож байтал vvд нь дуугарч Зая гэгээн орж ирлээ. Хиазтай
захтай цоо шинэ улаан торгон дээлтэй монхор цагаан тэр хvvхэд мань хоёртой чулуу овоолон
харваж эхлэв.
Зая гэгээн мань хоёроос хэд ах боловч чадал хvч дорой, бие бялдар бага байв. Гэвч тvvний
яриа нь гэнэн хоёр хvvхдэд ихэд гайхагдав.
- Та хоёр цавын будаа идэх vv, цавуутай толгой тэврэх vv гэж гэгээн ихэмсэг бөгөөд
мэдэмхий асуухад Хонгор инээмсэглэв.
Хонгорын сэтгэлд Цамбын асуусан vг,, өөрийн хариул, доромжлуулсан зэрэг нь бодогдов.
88
- Юу гэж байгаа юм бэ? гэж Бат сонирхон асуув
- Мэдэхгvй гэж vv гээд Зая нялхаараа байгаа хоёр жаалыг шоолж инээв.
- Цавын будаа иднэ гэдэг чинь лам болно гэсэн vг. Цавуутай толгой тэвэрнэ гэвэл эхнэр авна
гэсэн vг гэж гэгээн их л мэдэмхий хэлжээ.
Yнэхээр ч гэгээн vлэмж юм мэддэг ажээ. Лам нарын банди шуумрын ёс, авгай хvvхний
явдлын нарийн нууц зvйлийг ярьж өгөхөд Хонгор Бат хоёр нvдээ бvлтийлгэн сонсоод багш
нь Цамбатай яаж байдгийг хариу сонин болгон ярив.
- Цамбыг зvгээр банди гэж манай хамба ярьдаг юм. Ер нь сайн банди чинь есөн шуумагтай
байдаг. Манай хамба Цамбын ёнзон, танай багш жандаг, Жамц бороохой шуумар юм гэж
гэгээн ярив.
- Ёнзон жандаг бороохой гэдэг чинь юу гэсэн vг вэ? гэж Бат сонирхон асууж гэгээнд бас л
шоолуулав.
- Ёнзон гэдэг чинь багш, жандаг гэдэг чинь юм өгдөг, бороохой гэдэг чинь зодож, дарлаж
байдаг гэсэн vг гээд гэгээн vгээ тасалж хэсэг дуугvй болсноо vргэлжлvvлэн
- Би удахгvй бандитай болно. Бас эхнэр авна гэж ярьжээ.
Дараа нь Бат Хонгор хоёрыг дагуулан гэртээ очив. Хоёр давхар хашааны арын хашааны хойт
захад өндөр шалан дээр барьсан шар халзан гэрт ороход нандин хvрэн хvж, хангайн нурууны
арцны vнэр хамар дvvрэн ханхлав. Гэрийн хойт хагасыг эзэлсэн vй олон бурхны өмнөх алтан
хээтэй ширээн дээр алтан мөнгөн цөгц, завьяа нь тооноор орсон нарны гэрэлд гялалзан
тоглож байв. Энэ бvхэн гялбасан хоёр хvvхдэд vл харагдах цагийн жигд цохилт нь зvрхний
цохилт мэт сонсогдож бvхнийг амьтай юм шиг болгожээ.
Хvvхдvvд босго алхмагц гөлрөн зогсов. Тэдэнд хөдлөх ч чадал байсангvй.
- Энэ хоёр жаал юу хийж яваа золиг вэ. гар зайл гэж ард нь хашгирахад мань хоёр цочин
эргэж харвал нөгөө торлогддог лам зогсож байв.
- Би авчирсан юм. Гэвш бушуу зоог авчир гэж гэгээн зандрав
- Гэгээнтэн минь энэ хогийн хvvхдvvд дээдсийг уруу татна. Бушуу гэтэл гэгээний шидсэн
аяганы тавиур халзан магнай дээр нь буув.
Лам гvйн эргэж гарахад гэгээн баруун талын орон дээр vсрэн суугаад элгээ хөштөл инээв.
Мань хоёр тэссэнгvй инээв. Удсан ч vгvй лойм пvнтvvзтэй шөл, бууз, шар тостой бэрээсий
ирэхэд хоёр жаал амаа олохгvй идэв.
Гэгээний багш ирж гэгээнийг зодоод, мань хоёрыг хөөжээ. Гэвч сайхан хоол идэж гэдэс
цадаад, харж vзээгvй юм vзэж сэтгэл нь баяссан хоёр инээлдэн явсаар гэртээ ирвэл багш нь
ирээд гэр хашаагий нь эзэнгvй хаяад тэнvvчлэн алга болсон хоёр гайхлыг нойтон торлогоор
нvдэв.
Нуруугаа улаан гувруу болгуулсан хоёр нvдэндээ нулимстайгаар тvлээ хөрөөдөж, цай
чанаад гvйцтэл хаалганы хонх хvн ирснийг мэдэгдлээ. Харвал дэлийг нь сумалж зассан
өндөр бор морь хөтлөөд Цамба орж ирлээ. Цамбыг хараад багш ламын ширvvн нvд зөөлөрч
зан нь сайжрав.
- За та хоёр явж байгаад бvрэнхий болохоор ирж хэмжиж өгсөн номоо шvvлэг гэж
багшийнхаа хэлэхэд гинжнээсээ мултарсан нохой шиг хоёр хvvхэд гарч одлоо.
Их хаалганы төмрөөс уяатай сайхан бор морь толгойгоороо тоглон зогсоно. Эмээлий нь
мөнгөн хяр, том баавар жаргаж байгаа нарны гэрэлд гялалзан хvрэн нанжин гахай гөлөм дээр
туссан нарны туяа харин цацрана.
Хонгор морь руу харж юм бодон тvр зогссоноо эргэж хашааны ёроолд нуун хадгалж байдаг
хутгаа авчраад эмээлий нь хойт жирмийн угсаргааг дутуу огтолж тасрах болгоод «чи ингээд
89
хvний хамаг юмыг vзэж байгаарай» гэж шивэгнээд гарлаа. Намрын өдөр шар нар жигнэн,
гудамжны захаар цагариглан хэвтсэн хvрээний ноход хөдлөх ч vгvй ажээ. Шивтэр vнэртсэн
агаар хамар хорсгоно. Тэр хоёр ярилцан явсаар гудамжны vзvvрт гарч ирэхэд баруун хойт
амаас vлээсэн цэвэр салхи цээж дvvрч бие нь хөнгөрөх шиг болов.
Хаачихаа ярилцаж байтал дөрвөн банди хvрч ирлээ. Хонзонгvй зөрөх vv гээд Хонгор
ханхалзан очив. Энэ хооронд мань хоёр зодоонд овоо болжээ. Ялангуяа Хонгор «далиу
Хонгор» гэж нэр аваад Заяын хvрээний vеийн хvvхдvvдийн дотор чадвартай зодоочдын нэг
болжээ. Дөрвөн банди хөдөлж өгсөнгvй. Мань хоёр элдвээр доромжлон өдөөд болохгvй
болохоор нь «та дөрвvvл, бид хоёртой vз л дээ» гэж баймааж арай гэж зодоон эхлэв. Төдий л
удалгvй хоёрыгоо тагнуулсан банди нар хулчийж зайлахад нь мань хоёр ялсан баярт сэтгэл
нь хөдлөн болсон явдлын тухай ярьсаар жижигхэн голын дэргэд ирж тоглов.
Маргааш нь хуралд хуралдаад ирэхэд багш нь угтаж гараад хоёулангий нь чихдэж байшинд
оруулав.
- Нэг борц яагаад илvv болсон бэ?
- Мэдэхгvй
- Боов хэн мэрсэн бэ?
- Мэдэхгvй. Хулгана л мэрсэн байх
- Тийм бий. Ийм шvдтэй хулгана бас байдаг аа гээд нvдэж гарснаар барахгvй хоёуланг нь
чармай нvцэглэж хашааны хаалганаас уяв.
Өнгөрсөн хvн бvхэн тэднийг шоолж мань хоёр уйлж ч чадахгvй дэмий л нvvрээ буруулан
зогсож байв. Гэтэл нэг лам аахилан гvйж ирээд «Цамба өчигдөр орой эмээл нь холбирч
мориндоо чирэгдээд их муу байна» гэхэд багш нь сандран алга болов.
Цамбыг чадсандаа баярлавч хэзээ болтол ингэж хаалганы модноос нvцгэн уяатай байх вэ гэж
бодоход хорвоогийн хамаг зовлонгоор vvнээ солиход бэлхэн байв. Гэтэл мань хоёрын аз
болж Зая гэгээн тааралдаж хvлгийг нь тайлж сулласнаар барахгvй «эд нарыг битгий зод» гэж
багшид нь хэлvvлжээ.
Гэвч багш нь удалгvй гэгэээний зарлигийг мартаж, зодох бvхэндээ борц, боовны хэргийг
дурьдаж байв. Өвлийн эхэн сарын нэгэн өдөр сvрхий их зодоход нь мань хоёр гэртээ оргож
харихаар шийдэж дараагийн шөнө нь Булган уулын зvvн сугаар даван гvйв.
Тэд хоёр дахь өдрөө гэртээ харив. Хоёр эцэг нь дотроо хvvхдvvдээ өрөвдөвч гаднаа бурхны
оронгоос оргож ирсэн хоёр гайхлыг байцаан зэмлэв. Ингээд яах тухай ярьж байтал багшийн
явуулсан морьтой лам ирж мань хоёрыг буцаан хvргvvлэв.
XXIV
Итгэлт сvvлийн vед баярхаж, жилд хоёр удаа жасаа уншуулан, их найр хийдэг болжээ.
Өнөөдөр хаврын жасаа дуусаж найр нь эхэлжээ. Итгэлтийн хот vлэмж хөл vймээнтэй ажээ.
Их гэрийн хоймор луутай хятад вааранд хийсэн архинд мөнгөн халбага дvрэн сөгнөжээ.
Гэрийн хоёр талаар суман ширээ нийлvvлэн засаж дээр нь мөнгөн хээтэй зэс царанд улаан
чавга, чихэр, танзуур овоолон тавьжээ. Ширээний араар орос улаан цэмбэн бvрээстэй журам
хоёр vе болгон дэвсжээ.
Цоо шинэ хөх дээлтэй Дулмаа цагаан шvдээ яралзуулан инээмсэглэж орж ирсэн хvнд «би
сайхан хvvхэн шvv» гэсэн янзтай нvдээ эргэлдvvлж дараа нь сөн тvшсэн Нямаагаас мөнгөн
аяганд хийсэн архийг авч «та тогтоож орхино уу» гэж хэлээд бусдад дамжуулан нvдээ
цавчлан тоглуулж инээмсэглэнэ. Харин Должин хvмvvст таваг тавин, хvvхэд багачуудад
танзуур боов атган тvгээж байв.
Орсон хvн бvхэн Итгэлтийн нvнжигтэй, баян тарганыг магтан шагшиж, ам булаалдан
90
ярилцана. Гэхдээ ингэх баярхахын тулд Итгэлт хvрээний дэлгvvрvvдээс хатсан танзуур,
шороотой чихэр, лvv нь цоорч дотор нь оготно vхсэн архийг хямд vнээр цуглуулж ирснийг
хэн мэдэх билээ. Зах нь задгай хөх одончуу дээлтэй Итгэлт гэрийн хоймор завилан сууж
«ууцгаа, идэцгээ, ах дvv нар та бvхэнтэй хуваан идэж сурсан хvн. Хамжлага нараа морь
илжиг мэт зvтгvvлэхээ мэдэвч, хар ус өгөхөө мэддэггvй Пvрэв тайж шиг хvн биш. Ууцгаа,
идэцгээ, Дулмаа Должин та нар тавгаа сэлбээч, Нямаа гуай дахиад барь» гэж байн байн ярьж,
хангинуулан инээж байв.
Орой болоход Итгэлтийн найман ханатай гэрээр дvvрэн хvн болов. Эрдэнэ «эр бор харцага»,
«тvмний эх» ийг гурав гурван тvрлэг дуулж гэр дvvрэн хvмvvс бvдvvн нарийн хоолойгоор ая
нийлvvлэн тvрцгээв. Бас Эрдэнийн хоолойн яруу сайныг vг хайрлалгvй магтана.
Эрдэнийг манай зарц гэдэг. Тийм биш. Эрдэнэ бид хоёр аль алиндаа тус болж, хамтран
амьдарч байгаа гэж Итгэлт хэлэв. Гаднаас Бадарч Цамбыг дагуулан орж ирлээ. Дулмааг
мөрөөдөх Цамбын хvсэл наадам хvлээж чадсангvй учраас Бадарчийнд хөдөөлөх нэрээр
Дулмаатай уулзах гэж иржээ. Аяга дvvрэн архинд хацар нь улайж, зан нь сэргэж хөөрсөн
Дулмаа улам ч гоо vзэсгэлэнтэй болжээ. Цамба хээг зуур нvдээ салгаж чадахгvй байснаа
гэнэт мэдэж царай нь улайсхийв. Гэвч архи боовонд чиглэсэн олны нvд ажиглалгvй өнгөрөв.
Итгэлт гуайнх ч бялхаж цэлгэж байх шив дээ гэж Бадарч баргил бvдvvн хоолойгоор хэлээд
суув. Бантсан Цамба тvнтэр тантар явсаар суусан чинь яг Галсангийн хажууд суусан байв.
Гэвч Эрдэнээс хол суусандаа баярлаж байжээ. Сvрхий согтож харц нь чиглэлгvй болсон
Галсан «Итгэлт ах шиг минь тос даасан баян хvн хоёр Тамирын саванд байтугай, халх дөрвөн
аймагт байхгvй» гэж бувтнавч тvvнийг хэс ч эс анхаарна. Цамба хуруу гаргаж хожсон нэрээр
аяга дvvрэн архи цутгаж өгсөн Галсан «халх дөрвөн аймагт» гэж солиорсоор дуу нь тасрахад
Эрдэнэ босон унтуулахаар өргөн гарахад Дулмаа дагаж гарлаа.
- Чи орж бай. Би унтуулчихаад ирье гээд Эрдэнэ явжээ.
Дулмаа орж ирээд сууснаас хойш Цамба гарах дохио өгч эхлэв. Гэтэл Цамбыг бодох байр
Дулмаагийн сэтгэлд байсангvй. Тvvний сэтгэлд Төмөр эргэлдэж, зуны дунд сарын арван
найман хэзээ болохыг өдөрт хэдэн удаа тоолж байдаг болжээ. Энэ учраас эхлээд Цамбын
дохиог мэдээгvй хvн шиг байж vзлээ.
Гэвч сvvлд нь хариу дохио өгөөд гарахад нь Цамба хойноос нь гарлаа. Бараа тэрэгний цаана
тэр хоёр уулзахад Цамба хvvхнийг шууд тэвэрч авлаа. Гэтэл Дулмаа хоёр гараараа хавсран
байдаг хvчээрээ алгадаж орхив.
Дулмаа чи юу болов гэж цочсон лам нvдээ нээн асуухад Дулмаа ор сураггvй болсон байжээ.
Галсанг унтуулан буцаж явсан Эрдэнийн хажуугаар Дулмаа гvйн өнгөрөв. Дулмаа чи юу
болов гэсэн Цамбын дуу ч ойрхон сонсогдов. Эрдэнэ завхай хvvхний бузар явдалд жигшсэн
сэтгэлд дарагдан гэр рvv эргэж явлаа. Өдрөөс хойш галлаагvй харанхуй гэрээс нь жихvvн
чийгний vнэр анхилж сэтгэлийг нь улам ч дарлаа.
Тэмтрэн явж орон дээрээ суугаад «заваан юм. Ийм эхнэртэй бол» гэж шивэгнэн толгойгоо
алгуур сэгсрэн хэсэг суув. Yvд нээгдэж Долгор орж ирээд дэн асааж «чи согтоо юу? Итгэлт
гуай дуудаж байна» гээд гараас нь барьтал Эрдэнийн хөмсөг хурц шороор хатгуулсан могой
шиг атиран эхнэрээ муухай харснаа «чадахгvй» гэж хашгираад тvлхэж орхив.
Долгор эрvvлэг тvшиж аваагvй бол унах байв. Суусан цагаас хойш тvлхэх нь битгий хэл,
хялайн харж байгаагvй нөхөр нь ингэж аашилж байгааг Итгэлттэй болсон явдлыг мэдсэнээс
болов гэж бодоод Долгорын бие арзасхийн чичирч ямар зовлон юу болохыг хvлээн нvднээс
бөөн бөөн нулимс дусалж байв. Эрдэнэ дахиад л эвгvй харсан бол Долгор бvх нvглээ тоочин
өршөөл гуйхад бэлэн байв.
91
Тvмэн зовлонг хамт туулсан эхнэрийнхээ нулимсыг хараад «энэ муу минь ямар гэмтэй биш
дээ» гэж бодон босож ханцуйгаараа арчив.
- Өвгөн чинь намайг өршөө гээд Эрдэнэ эхнэрийнхээ магнай дээрээс vнсэн аргадав.
- Зvгээр. Эрдэнэ минь гэж бvх хэрэг vvгээр дууссанд баярласан Долгор хэлжээ.
Тэгээд эхнэрийнхээ гараас хөтөлж гэрээс гараад шууд их гэрийн vг алхав.
- Эрдэнэ энд суугаад «эрдэнэ засгийн унага»-аа дуулаарай гээд Итгэлт дэргэдээ зай тавьж
өгөв.
- Зvгээр гэж бvдэгхэн хэлээд Эрдэнэ баруун талын арын эгнээнд суув. Мөнгөн аягатай архи
бариад тас тас инээн хvмvvсийг шахаж байгаа Дулмаагийн дуу чих рvv нь буцалмал цус
цутгаж байгаа юм шиг сонсогдож байв
Дулмаа мөнгөн аяганд бялхам архи хийж Эрдэнэд барихад Эрдэнэ шазуураа зууж хvйтэн
инээмсэглэн толгойгоо сэгсрэв.
- Дуу барих дугараа барьж байна шvv дээ гэж Дулмаа хэлэв
- Би уухгvй гэж байна хэмээн Эрдэнэ огцом бөгөөд ширvvн дуугаар хэлээд нvд нь хvйтнээр
солби татлаа.
- Дуулах хvнийг битгий шах гэж Итгэлт хэлээд тал зассан дулаан нvдээр Эрдэнийг харж
мишээж нvдээ ирмэлээ.
Эрдэнэ өндийж суугаад «Эрдэнэ засгийн унага»-аа доргилуулан дуулж эхлэв. Нvдэнд нь
Тайширын нуруу, Алангийн хөндий зэрэг өссөн төрсөн нутагт харагдах шиг болоод саяхан
шиг Дулмаа, Цамба хоёрыг жигшин оволзож байсан сэтгэл нь аяндаа зөөлөрч бvх бодлыг нь
эх нутгийн дvр, архины аагаар манарсан vл vзэгдэх, vл ойлгогдох боловч, зvрхийг нь
хөдөлгөсөн баярын зэргэлээгээр дvvргэв.
Сvvлийн тvрлэг дуусаж цугларагсад Эрдэнийн хоолойг олон сайхан vгээр магтан сайшаахад
Эрдэнэ ч хий баярын зэргэлээнээс салж хар амьдралын ертөнцөд бууж ирлээ. Маргааш өглөө
нь хот малтаж байсан Эрдэнэ Дулмаатай бууж ирлээ.
- Дулмаа минь чи ямар завхай юм бэ. Орооны гичий биш дээ гэж Эрдэнэ тэссэнгvй хэлж
орхив. Дулмаа гайхан харснаа тас тас гэж шал худал инээгээд «юу болов» гээд цааш эргэн
ажиллав.
Төмөртэй уулзсанаас хойш Эрдэнийг хvндлэн, дотно хайртай болжээ. Заримдаа ах аа гэж ч
дуудмаар байдаг юм. Долгорыг ашиглаж Эрдэнийг дарлаж байгаа Итгэлтийн булай явдал
Дулмаад өөр утга чанартай болж, урьд Долгортой атаархаж байсан бол одоо гэнэн цагаан
сэтгэлээр доромжлуулж байгаа Эрдэнийг өмөөрч Итгэлтээр барахгvй Долгорыг жигшинэ.
Заримдаа Эрдэнэд хэлж орхимоор ч бодогдоно. Хэлээгvй учир бол энэ бузар явдлыг мэдсэн
Эрдэнэ уурандаа тэнгэрт тулсан хэрэг төвөг гаргаж, эцэстээ хохирно гэж эмээснээс болжээ.
Эрдэнэ бол Галсан биш.
Нөгөө талаар Цамбыг алгадаж орхисон нь Дулмаад мөн ч их юм байлаа. Харамсалтай нь
харсан бvхэн бахдам баярламаар тэр явдлыг Эрдэнэ хараагvй. Харин сэтгэл нь хөөрсөн
Дулмаад бол зөвхөн Эрдэнэ биш бvх хорвоо харж мэдэн баярласан юм шиг бодогдож байлаа.
Гэтэл Эрдэнэ тvvнийг ямар ч хайр, энэрэлгvй адгийн vгээр доромжлов. Төмөртэй уулзаж өөр
хvн болоогvй бол Дулмаа энэ зэргийн vгэнд гомдохгvй байсан. Одоо бол vлэмж гомдов.
Гэхдээ эхлээд зайлж гарья гэж бодоод зайлуулах гэж оролдов. Бvтсэнгvй.
- Ёсолж авсан эр нөхөртэй байж тэр асман ламтай юу болоод байдаг юм бэ? Хvнд чинь ёс
дэглэм гэж байдаг юм шvv гэж Эрдэнийн хэлэхэд Дулмаагийн нvд нь галзуу vхрийн нvд шиг
гөлрөн зангирч, барьж байсан шилбvvрээ газар шидэж, хөмхийгөө зуун ойртож ирснээ:
- Өөрийнхөө эхнэрийг захирч байгаад намайг захираарай гээд шууд эргэжээ.
92
- Бузар эм, хvн гvтгэнэ гэнээ гээд vсрэн очиж Дулмаагийн мөрөн дээрээс барьж авлаа.
Дулмаа эргэж Эрдэнэ рvv тогтонгуй бөгөөд хорсолтой нvдээр харснаа зvрх зvсэм хvйтэн
инээмсэглэж
- Эхнэрээ Итгэлттэй завхайраад байхад нvд балай, чихэн дvлий болоод сууж байдаг мөртлөө
миний явдалд оролцоно гэнэ. Аядвал дээр байхаа гээд мөрөө угз татан цааш явлаа.
Эрдэнэ дутуу бяртай хvнд ойчоод буултаа өгөх гээд зогсож байгаа бөх шиг хоцров. Хvрзээ
газар тавиад гэр рvvгээ ажиглан харснаа хөлд дөнгөж орж байгаа хvvхэд шиг энд тэнд
гишгэн явлаа. Эрдэнэд бvх амьдрал нь хvн бvхэнд хуурагдаж доромжлогдсон харанхуй нvх
мэт санагдаж, тvvнийг ингэж доромжлогдоход хайрт эхнэр, итгэж явсан ганц хvн нь гэмтэй
байсан нь хамгаас гомдолтой, жигшилтэй байлаа.
Гэвч миний Долгор тийм юм хийхгvй гэсэн горьдлого сэтгэлд эргэлдэж гэртээ орж ирэхэд нь
их гэрээс гар рvvгээ ирэх замдаа Эрдэнэ Дулмаа хоёрын яриа сонссон Долгор бутанд
шахуулсан туулай шиг бvлтэгнэж байв. Эрдэнэ бvх нvvрнийхээ арьсыг хянган хамар дээрээ
зангидаж байгаад харахад Долгор гөлөлзөн доош харлаа.
- Yнэн vv гэж Эрдэнэ хашгиран асуув.
«Худал» гэж эхнэр нь хэлсэн бол Эрдэнэ энэ хорвоо дээр хамгийн жаргалтай хvн болон
хувирах байж билээ.
- Yнэн гээд Долгорын нvдэнд нулимс бvрхэв. Эрдэнийн нvдэнд хорсол, жигшил оволзсоноо
«бузар янхан» гээд алгадав. Долгор тулга татан өнхрөн унав. Эрдэнэ эгшин зуур эргэн гарч
шууд мордоод хошуу хvрээний зvг ум хумгvй давхилаа.
«Эрдэнэ зогсооч» гэж Долгорын хашгирсан дууг сонссон. Сонссон ч зогсохгvй байж билээ.
Дулмаа энэ бvхнийг гэрээсээ хаяанаас харж байлаа. Тэр хийсэн хэрэгтээ гэмших сэтгэлийн
хажуугаар амьдралд гомдсон гашуун хорслын бахдал сэтгэлд нь төрж байв. Эрдэнэ адуу
дайрч байдаг ганц хээр морио унаад хорвоогоос зугтах, тэгэхдээ хаачихаа мэдэхгvй явж
байтал тэр өглөө Галсантай хамт хvрэн дээр очоод ирж явсан Итгэлттэй яг мөргөлдөв.
- Эрдэнэ хаачиж яваа билээ гээд Итгэлт инээмсэглэв. Эрдэнэ мориноосоо бууж «та нар
барагтай дарлаарай» гээд Итгэлтийг морин дээрээс гуд татаж унагаагаад яргай ташуураар
балбаж хэлэв.
Галсан шуугин хvрч Итгэлтийг өмгөөлсөн боловч Эрдэнийн нэг ёвролтонд алд газар
тонгорцоглон унаж занчилт дуусаад Эрдэнэ мордож алга болсон хойно босжээ. Хөх булуу
болтол нvдvvлсэн Итгэлт «муу цагаач чамайг хонгоны махыг чинь борвин дээр чинь
буулгана даа» гэж шvдээ хавиран явахад «тэнэг золигийн цус, нөжий нь хутгах хэрэгтэй» гэж
Галсан дуу нийлvvлж явлаа.
Задарсан Эрдэнээс яаж өшөөгөө авах тухай Итгэлт арга сvвэгчлэн бодсоор Луу Гvний хошуу
захирагчид хахууль өгч, халх дөрвөн аймаг, шавь тавд гэгээн цагаан өдөр, гэрэлтэй шар
наранд хvн дээрэмдэх гэж оролдсон Эрдэнийг барьж Луу Гvний хошуу тамганд хvргvvлэх
зар гаргаж, баригдаж ирсэн цагт нь Галсангаар гэрч болгон өдрийн дээрмийн хэрэгт
унагааж, Бадарчийн гарт өгөөд амьдаар нь хатаахаар шийджээ.
Дараа өдрийн өглөө таван лангийн орос гулдмай авч хошуу тамган дээр очоод захирагчид
хахууль өгч гэгээн цагаан өдөр дээрэм хийх гэсэн Засагт ханы Эрдэнийг тохиолдсон газар нь
баривчлан авч Луу Гvний хошуу тамганд vлдэн хvргvvлэх тухай улаан шугамтай бичиг
шийтгvvлэн өртөөгөөр дамжуулан тараав.
Тэндээс Эрдэнэ эргэж баахан давхисан боловч анхандаа хаашаа, юу хийх гэж яваагаа
мэдэхгvй байлаа. Мориныхоо амыг татаж гэлдрэв. Туруу халж, хөлөрсөн морины хамар нь
онголзон амьсгална. Одоо хаачих вэ? гэдэг асуулт сэтгэлд нь байн байн төрж юу ч гэсэн
93
Заяын хvрээ орж хvvтэйгээ уулзаад богдын хvрээ рvv амьдрал хөөхөөр шийджээ.
Энэ ертөнцөд vнэнч юм огтгvй ажээ. Эрдэнийн хийсэн гэм гэвэл vнэнчээр амьдарч болно,
vнэн ёс байна гэж нялх хvvхэд шиг гэнэн бодож явсан сэтгэл ажээ. Өөрийн гэнэн сэтгэлээс
болж алхам бvхэндээ хvний ухаанд багтан маллагдаж явснаа бодоход Тамирын голд унаж,
Тайхар чулууг мөргөн vхэхэд гомдох газаргvй мэт. Гэвч доромжилсон хорвоогоос хариуд нь
доромжилж баймааж өшөөгөө авах хэрэгтэй мэт бодогдоно.
Орчлонг занасан сэтгэл цээжинд нь оволзож явахад Тамирын хөндий ч явцуу юм шиг
санагдан уул ус бvгд Эрдэнийг шоолон байх шиг байж байлаа. Эрдэнэ явсаар оройн нар
жаргахын vед Заяын хvрээ рvv орж ирлээ лам ном уншихаар айлд залагдаад хоёр хvv хашаан
дотор дур мэдэн тоглож байхад хаалганы хонх сvртэй дуугарч морио хөтөлсөн Эрдэнэ орж
ирлээ.
Баярын нар нь гарсан хоёр хvvхэд дуу алдан угтаж очиход Эрдэнэ магнай дээрээс нь vнсэв.
- Та бидний эргэж ирэв vv?
- Yгvй аав нь өөр ажилтай яваа
- Өндөр ах та өнөөдөр хоноод яв л даа
- Морины тэжээл байхгvй болохоор хонож болохгvй.
- Бид хоёр сайн эгчтэй танилцсан. Тэднийд их өвс бий гэж Бат баяртай хэлэв.
Ингээд тэд гурав гэрт орж хvvхдvvд багшийнхаа гурван өдөр хэмжиж өгсөн цай хоолыг
чанаж Эрдэнийг дайлав.
Энэ хооронд Эрдэнэ, Итгэлттэй эв эвдэрч, Долгороос салсан, Богдын хvрээ орох гэж яваагаа
ярьсанд, хоёр хvvхэд уйлав. Эрдэнэ тамхи угсран татаж сууснаа гvн санаа алдав.
- Та хоёр битгий уйл. Эр хvнийг нулимс шиг гутаадаг юм байдаггvй.
- Бид ч уйлаагvй л байна гээд Хонгор нулимсаа ханцуйгаараа шудран арчсанаа нvд нь сэргэж
баяр гялалзан өндөр ахаа бид аав та хоёрыг эвлvvлж өгье.
- Хэрэггvй. Ах нь бvр шийдсэн
- Ээж минь ганцаараа хөөрхий байна даа. Таныг санана даа гурвуулаа очиж ярья
- Хэрэггvй. Ээж чинь намайг гомдоосон. Харин аав нь хvрээ орж суурьшаад эргэж ирж
хvvгээ авна.. гэхэд Эрдэнийн хоолой нь зангирав.
Хоёр хvvхэд Эрдэнийг гэрт нь буцаах гэж байдаг vгээ зарцуулсан боловч чадсангvй. Харин
өнөө шөнө энд хонох болжээ. Өмнөх замын манан, болсон явдлын гунигт дарагдсан Эрдэнэд
яарах хэрэг байсангvй.
- Хэн ирэв гэж юм оёж суусан Чимэг хонхны дуу сонсоод асуухад тvлээ оруулж ирсэн Цэцэг
- Хоёр хvvхэд гээд дуу нь гэнэт тасрав.
Эрдэнэ морио уяад гэр рvv явахад Цэцэг хормойтой тvлээгээ барьсан хэвээр гэрийнхээ
vvдэнд зогсож байв.
- Чимэг эгчээ миний аав, моринд нь өвч байхгvй. Тэгээд танаас гуйх гэж ирлээ гээд Бат
дэргэд нь очив.
Цэцэг нууц баяр туяарсан нvдээ солбилзуулан инээмсэглэж Батын толгойг энхрийлэн илснээ
«орцгоо» гээд vvдээ нээв.
Хоёр хvvхэн цай таваг барив. Суурин газрын дулаалсан гэрт шаазан дvvрэн тос хөвсөн аагтай
цай ууж, эрээн авдар бурхны гvнгэрваагийн уран хийцтэй хээ харж суухдаа Эрдэнэ тvр
боловч хорвоогийн зовлон, жигшvvрт явдлыг мартаж байжээ.
- Та нар өвс чирж багшийн хашаанд хог тариад яах вэ. Хvрээний лам нар нарийн цэвэрч. Аав
нь манайд морио тэжээж хоноод маргааш явна биз. Та хоёр ч манайд хоно л доо гэж Чимэг
хэлэв.
94
- Бид хоёр ч болохгvй. Хашаа эзгvй хаявал багшийн нvvрийг яаж харна гэж Бат хэлэв.
- Турсага хуулна шvv гэж Хонгор нэмлээ. Гаднаас хар хургаар эмжсэн өнгө нэхий дээл дээр
шар бажгар дурдан бvс ороосон Тvгжил орж ирлээ.
Хvvхэд өглөө ирэхээр явахад Чимэг боорцог ёотон атгаж өглөө. Тvгжил Эрдэнэ хоёр
хvvхнvvдтэй амттай хоол идэж халаасан ганзай уув. Хятад савангийн нялуун vнэр, халуун
ганзайн ааг биед нэвтэрч амьдралын гуниг хорсол нь манаран сарнихад Эрдэнэ дуу аялан
сэргэв.
Цэцэг мөрөн дээр нь хацраа нааж, хагас хоолойгоор Эрдэнийг дагаж гиншиж байснаа өвдөг
дээр нь гараа тавихад Эрдэнийн хvдэр гар атгаж авлаа. Бvх амьдралаа хvний зугаа болж
байсан Цэцэг анх удаа өөрөө таалж, согтож хөлөрсөн нvдэнд нь хангалуун сэтгэлийн гал
улалзан, уруулд нь баярын инээмсэглэл бvжиглэж байв.
Эрдэнэ тэнд хоёр хонов. Гуравдахь өдөр, хvрээ эргэж салхинд гарахаар явсан Чимэг сандран
ирж Луу гvний баян Итгэлийг өдрөөр дээрэмдээд оргосон Эрдэнийг хаа яваа газар нь барьж
хvргvvлэх зар гарсан тухай сонссоноо хэлэв.
Эрдэнэ энэ vгийг сонсоод Итгэлттэй нэгийгээ vзмээр санагдсан боловч зөв хэргийн төлөө
зvтгэж байгаад Гомбожаваас хvртсэн зовлон нь бодогдож, юу ч гэсэн хvрээ орохоор явах
болов. Мордоход нь Цэцэг гаргаж өгөөд гараасаа хэн бэлэглэж өгснийг нь аль эрт мартсан
цэнгийн алтан бөгжөө мултлан өгч «сайн яваарай» гэхэд нь нулимс мэлтэлзэн тунарч байв.
Эрдэнэ бөгжийг авсангvй боловч хvvхний ширтэн байснаа «чи сайн сууж байгаарай» гэж
хэлэв. Зvvн зvгийг чиглэн явахад Долгор сэтгэлд нь байн байн бодогдож хvний нутагт
ганцааранг нь орхисондоо хайрлах сэтгэл төрөвч Итгэлттэй нийлж доромжилсныг бодоход
хэзээ ч өрөвдөж болохгvй байлаа. «Итгэлт чамд сайн өглөгчдөө биш, чамаас цус, хөлс,
сэтгэлийг чинь хямдхан vнээр авч байгаа болохоор одоохондоо сайн байна» гэж алиа
Петрийн хэлж байсан дуу чихэнд нь дахин дахин сонсогдон дvнгэнэж байлаа.
ХОЁРДУГААР БYЛЭГ
I
Идэр гурван есийн хvйтэн эхэлсэн өвлийн нэг орой өргөн талыг баруунаас зvvн тийш зvсэж
гарсан замаар лам захтай уранхай улаан хvрэн дээлтэй банди сvрхий ядарч, даарсан бололтой
элгээ тэврэн гэлдэрч байлаа. Хамар нь борооны хонь шиг шуухитнан яваа энэ хvv бол
бидний танил Бат байв. Цуцсан хөл нь томдсон гутлаа даахгvй пар пар чирэн, өвдгөөрөө
нугарах шахавч эцгээ мөрөөдөх сэтгэл нь тvvнийг хөтлөн явуулж байжээ. Бат хvрээ ороод
сураггvй болсон эцэгтэйгээ уулзахаар шийдэж Заяын хvрээнээс гараад хэд хоног яваад энд
иржээ. «Ээж чинь аавыг нь гомдоосон. Аав нь хvрээ орж, төвхнөмөгц эргэж хvvгээ авна»
гэсэн vг байн байн чихнээ сонсогдоно. Гэтэл аав нь өдий болоход эргэн ирэх байтугай ,
сураг чимээ өгсөнгvйг бодоход ямар нэгэн сvрхий саад тотгор учирсан мэт санагдана.
Аавынхаа тухай өдрийн бодол шөнийн зvvд болж, эцэст нь тvvний хойноос явахаар хатуу
шийдээд Хонгорыг хамт явья гэхэд «өвгөн чинь аав ээж, дvv эд хөрөнгөө хаяад явж
болохгvй. Харин чамд тус больё» гээд зургаан соном хадаг, хэдэн дугуй гэвш ламаас хулгайн
авч өгсөн бөлгөө. Тэгээд салахдаа Булган уулын өвөрт ургасан хоёр моносны дэргэд очиж,
vлгэрт гардгийг дууриан нэг нэгээр хуваарилан аваад «азтай сайн явбал мод минь цэцэглэж
байг, муу явж доройтвол навч цэцэг нь унаж хувхайраг. Том болоод уулзахгvй бол хэн амьд
95
маань ирж vзэж байя» гэж ярилцсан билээ.
Хэсэг амарч суугаад босож алхав. Тэнгэрт тvрvvчийн од гялалзаж эхэлснээс удалгvй vй
тvмэн од мяралзав. Yдшийн хvйтэн салхи уранхай дээлийг нь нэвт vлээж эрvv толгой нь
аяндаа зодолдов. Гvйвэл дулаацах боловч хөл нь бээрч хөшилдөх ажээ. Зам хөөж гарахдаа
эхтэйгээ уулзъя гэж бодсон. Гэвч нэгдvгээрт буцаан хvргэж өгөхөөс айсан, хоёрдугаарт ах
гэж авгайлдаг Итгэлтийн цэвдэг хvйтэн нvдийг дахин харах хvсэл байгаагvй билээ. Нойр нь
хvрээд айл олж унтъя гэвч өвлийн цагт айл байдаггvй энэ өргөн талд торойх юм vл vзэгдэнэ.
Байн байн айх сэтгэл төрж цагаан ногоон дархи уншиж эхлэвч хэдэн шад уншаад залхуу нь
хvрч болино. Ингэж явтал ард нь хvн ярих сонсогдов. Цочин эргэж харвал харанхуйн
дундаас тэмээн жинчийн тvрvv тодрон гарлаа. Бат замын хажууд гарч зогсов.
- Хvн vv дээ, гэж зэрэгцэн ирсэн тэмээтэй хvн хэлэв
- Тийм ээ, ах аа би хvн байна гэж Бат хэлээд өөрийн мэдэлгvй ойртон очив
- Юун хvн бэ?
- Би хvрээ орж ном vзээд сайн лам болох гэж яваа хvvхэд байна даа гэж Бат хэлэв.
Энэ vгийг Хонгор зааж өгсөн билээ. «Чи ингэж хэлж л явбал хvн чамд тусална» гэж хэлсэн
бөгөөд гарснаас хойш хоёр дахин айлд хонохдоо энэ vгээ хэлсэнд хөгшид «Номын хvрд
эргvvлэх гэж гэгээний орон чиглэж яваа хvv байна. Буян болно» гэж сайн хоол хийж өгдөг
байлаа.
Жинчид анхандаа хянамгай байсан боловч шvдэнз зурж хараад том vстэй дээл нөмрvvлэн
тэмээн дээр суулгажээ. Ингэж явсаар мичид гудайх vед жинчид буудаллаж, хоол идэхдээ Бат
бас хоол идээд том хар хvний өвөрт орж унтжээ. Тэр жинчид бол Нар ванчингийн шавь нар
байсан бөгөөд хvрээ рvv пvvсний арьс тээвэрлэн яваа ажээ. Өдөрт унтсан жингийн дарга хар
хvн бол Балдан гэдэг дөч шахам насны хvн байлаа. Замдаа тэдний ойр зуурын ажлыг нь хийж
явсаар нэг мэдэхэд Богдын хvрээ орж ирлээ.
Заяын хvрээнээс том л болохоос биш байдаг юм нь ялгаагvй газар байлаа. Өдрийн төдий
ноход, улаан шар хувцастай лам нар алтан оройтой дуган сvм, хар хөх хувцастай хятадууд,
морьтой явган хvн, илжиг морь хөллөсөн тэрэг, хар хvvдий vvрсэн гуйлгачин, том хар аяга
зvvсэн янз бvрийн дуутай дулдайчин цөм л байв.
Харин зах хязгааргvй юм шиг л санагдаж байсан болохоор «ахаа хvрээний нөгөө талд гарвал
хэд хоног явах бол» гэж асуусанд Бадан «ах нь гар ч vзээгvй, цаад талд нь хөлийн модчин
гэж газар байдаг гэдэг юм» гэлээ.
Богдын хvрээ хорь шахам орж ирсэн хvн захад нь гарч vзээгvй болохоор учраа алдсан их юм
байна гэж бодоод Бат дуугvй болжээ. Балдан нутгийн нэгэн ламтай ярилцаж Батыг тэднийд
байлгах болжээ. Тэр лам урьд залуудаа Нар Ванчины хvрээнээс явган явж гандан дээр ирж
суугаад юлжингээс эхлэн зиндааны анги болж хэдэн жилийн өмнө аграмбын дамжаа барьсан
хvн байлаа.
Энэ хvний Эрэнчин гэдэг бөгөөд өглөөнөөс орой хvртэл зиндаа бvхий бөөн бөөн хvн ирж
ном заалгадаг байжээ. Шавь нар нь ээлжээ хvлээж байхдаа хамаг ажлыг нь хийдэг болохоор
Батад хийх ажил бараг байсангvй.
Бат Заяын хvрээнд сууж байхдаа Богд ламын Игчаа vзэж байж билээ. Гэтэл Эрэнчин
«Бурхны номд ялгаа байхгvй гэхдээ Гvнчин ламын игчаа гvн бодолтой юм шvv» гэж хэлээд
Дашчоймбол дацанд оруулжээ. Шинэ багш нь Батыг зоддоггvй боловч за чөлөөгvй ном
vзvvлэн суулгадаг байв.
Эрэнчин эсхvл ном зааж эсхvл өөрөө ном уншиж байдаг болохоор тvvнийг хэзээ босдогийг
Бат бараг л мэддэггvй байсан бөгөөд оройн цайгаа ууж өрхөө бvтээсний дараа vстэй дээлээр
96
хөлөө ороон завилан өмнөө том гэгчийн өөхөн дэн бариулан номоо дэлгэн сууж эхний
хуудсаа эргvvлээд Бат руу инээмсэглэн харж «за гэвш минь номоо унш» гэж хэлдэг байв. Бат
шоголтой номоо авч дэнгийн нөгөө талд бас л дээрээ хөлөө ороон суудаг билээ. Шөнө
дундын vед далаа хөдөлгөж суниагаад «за гэвш минь нойрс» гэдэг байв.
Бат өглөө босоход багш нь сууж л байдаг бөгөөд нар гарахын vед шавь нарын эхний ээлж нь
ирдэг юм. Гадаалах бvрдээ Батыг дагуулж явдаг бөгөөд гандангийн захад хvмvvс ерөөл
өргөж утастай зvv, шvдэнз зэрэг юм өгөхөд «явсан нохой яс зууна гэж энэ дээ. за гэвш минь
хvний юм авсан хойно ерөөлөө уншина даа» гээд амаа хөдөлгөж эхэлдэг.
Эрэнчин Батыг эзгvй байхад шавь нартаа тvvний ой ухааныг магтан «хэрэв гай барцад
учрахгvй бол яггvй гэвш болно» гэж хэлдэг байв. Энэ хооронд эцгээ эрж хэдэн удаа хvрээ,
хороогоор явсан боловч сураг ч гаргаж чадсангvй. Харин хvрээ гэдэг тийм учраа алдсан том
юм биш байна гэдгийг ойлгов.
Арга барагдахдаа эцгийнхээ тухай багшдаа хэлсэнд Эрэнчин шавиа удтал ажиглаж байснаа:
- Гэвш минь эрт хэлэхгvй дээ. За яахав. Хvvхдэд захивал сураг гаргаж өгөх магад гэж хэлжээ.
Эрэнчин хvvхдvvд гэж шавь нараа хэлдэг бөгөөд маргаашнаас эхлэн ирсэн шавь бvхэндээ
Эрдэнийн сургийг гаргаж өгөх тухай захидаг байв. Гэвч нэрээ өөрчилсөн Эрдэнийг олсонгvй.
Гэвш минь эцгийн чинь тухай сураг гарахгvй болохоор амьд л яваа юм байна даа. «Эрсэн хvн
олдог, ширтсэн хvн хардаг» гэж бид хоёр эрээд байвал ч олно доо гэж багш нь хэлжээ. Батад
цааш явах газар байсангvй. Бас тэгээд Эрэнчингийнд байхад дургvй хvрэх юм байсангvй
бөгөөд Эрэнчин Туулын гvний нэг шавийндаа хэд хоног хөдөөлөхдөө Батыг авч явжээ.
Хөдөө явахдаа өдөр турш Батыг дагуулан уулын орой дээр сууж элдвийн юм ярьж байдаг
байв.
Монгол хvн малчин болохоор юм бvхэн нь тvvндээ тохирсон байх юм. Жишээ нь эмээл
байна. Хээр хоновол дэр, тохом нь дэвсгэр, дээл бол өмсөж явахад гадуур хувцас, унтах цагт
хөгжил, гутал бол дөрөөнд маш эвтэй, мал vргэхэд тvргэн өмсөж болох зохиомжтой эд гэж
нэгэн удаа ярьсан ба бас хаяагий нь шуусан гэрт хэвтэж байснаа гэвшээ тооно гэдэг чинь
толгой дээр гэсэн vг бололтой, дээвэр гэдэг чинь дээд юм гэсэн бололтой, хана гэдэг чинь
хаяа гэсэн vгтэй холбоотой шvv гэж хэлээд бодол болон байдаг байв.
Эрэнчингийн зөөлөн зан, саруул ухаан нь Батын сэтгэлд улам бvр таалагдаж тvvнийг
хvндэтгэх нь өдөр ирэх тутам их болж байлаа. Хөдөөнөөс ирэхэд нь шавь нар нь ирж Тvвдэд
ном vзэж ирсэн нэг нэртэй гэвшийг Дашчоймболын шилдэг гэвш нар дийлж чадахгvй байгаа
тухай яриад, очиж ном хаялцахыг Эрэнчинд хvсэв.
- За яахав өглөө очьё гэж хэлээд шавь нараа явуулжээ.
Бат цай чанаж Эрэнчингийн өмнө тавихад тэр уусан ч vгvй. Yдэш болоход замын тоос
болсон хувцсаа ч сольсонгvй юм бодон суусаар байв. Бат унтаад өглөө босоход багш нь
оройнхоо байдлаар толгойгоо vл мэдэг гилжийлгээд юм бодон сууж байв. Шавь нар нь ирж:
- Багшаа явах болсон шvv гэхэд гэнэт цочсон юм шиг босон суниаснаа гарч явах гэхэд нь
хvмvvс хэлж хувцсыг нь солиулав.
Ингээд тэр хvнтэй хоёр өдөр ном хаялцаж байхыг Бат харж vнэхээр бишрэв. Эрэнчиний дуу
нь улам чангаран, залуу болсон юм шиг харагдаж байсан бөгөөд хөлс нь дааварлан, нvд нь
гялалзаж, заримдаа царай нь ухаа ягаан болон ном хаяж байхад нь дуган дvvрэн хvмvvс
шагшин гайхаж байв. Энэ vед «энэ чинь миний багш» гэж хашгирмаар Батад санагдаж
байжээ.
Хоёр дахь өдөр vдээс эхлэн Тvвдээс ирсэн хvний буцах ил болж орой бvр мухардаад
Эрэнчингийн хэлсэн бvхнийг хvлээх болж дийлэгдэв. Эрэнчин дуганаас гармагц газар
97
эрээлжлэн найгаж ухаан алдан унахад шавь нар нь дамжлан гэрт нь хvргэв. Yvрээр ухаан
орж нvдээ нээгээд гар дvvрэн зогсож байгаа шавь нараа ажиглаж байснаа:
- Хvvхэд минь, их юм мэддэг хvн байна. Шавь орцгоо гэж хэлснээр барахгvй Батад урт
гэгчийн аюуш хадаг өгч шавь оруулахаар явуулжээ.
Харин хоёр өдрийн дараа нөгөө гэвш ирж Эрэнчинд шавь оржээ. Тэр нөмөр хөдөөлж ирсэн
шавь нар нь Эрэнчинд мэхээртэй тос, сарлагийн зузаан өрөм, чихэртэй ааруул, гvзээ
гvзээгээр нь шар тос авчирч өгсөн боловч орж ирсэн шавь нараа дайлсаар байгаад бараг л юм
vлдсэнгvй. Бат Юлжингийн зиндаанд орсноор барахгvй арван толгойд орж дөрөв дээр босох
болоод баяртай ирж хэлэхэд багш нь их баярлаж:
-- За гэвш минь одоо vvрийн шувуу жиргэтэл суугаад гvнчин ламын игчааг цээжиндээ
баринтаглана даа гэж хэлжээ.
Намрын сvvл сарын нэгэн өдөр Балдан бас л жинтэй ирж, Эрэнчингийнд хонов. Эрэнчин
Балдан хоёр багадаа нэгэн хотод өсөж, хонь хамт хариулж, хамт чулуу гэр барьж хамт морь
унаж уралдан явжээ. Хожим Эрэнчин лам болж, Балдан төрийн хар хvн болсон боловч
vргэлж vерхэн, уулзах бvрдээ хууч хөөрч сэтгэлийнхээ vгийг илэн далангvй ярилцаж явжээ.
Эрэнчинг гандан дээр сууснаас хойш ч Балдан жингээр ирэх бvрдээ ирж хонодог бөгөөд
Эрэнчин нөхөртөө нарийн хоол хийж өгдөг юм.
Балдан хоол идэж сууснаа гэнэт нэг юм санасан бололтой өврөө уудалж, хэдэн давхар
муутуу цаасанд боодолтой том соном хадаг гаргаж Эрэнчинд өгөв.
- Нөгөө Жавзан чамд барьж, хойтохоо даатгаж байдаг шvv гэлээ.
Жавзанг Эрэнчин сайн мэднэ. Багадаа тvvнтэй их л дотно vерхэж байснаар барахгvй сууж
гэр бvл болох тухай хvртэл ярьсан удаа бий. Гэтэл Эрэнчингийн зам өөрчлөгдөж хvрээнд
суусан. Дараа сайн гэвш болохоор Богдын хvрээ рvv явахын өмнө Жавзантай уулзаж «за би
номын хvрд эргvvлэхээр явлаа. Чамд сайн сайхан бvхнийг ерөөе» гэхэд нь Жавзангийн
нvднээс нулимс дусалж байсан. Эрэнчин Жавзангийн өгсөн хадгийг авч чанга атгаж, хэсэг
юм бодон дуугvй байснаа:
- зайлуул, тэгээд бие нь сайн уу дээ? гэж асуув
- олон хvvхдэд дарагдаад уймраа хөгшин болсон.
Намайг гарахын урьд өдөр ирж энэ хадгийг өгсөн. Эрэнчин өндийж толгойнхоо шvvгээнд
эвтэйхэн эвхэн хийлээ. Хэсэг зуур хоёр найз юм ярилгvй хоол идэж байв. Эрэнчингийн
сэтгэлд багын явдал бодогдож, ширгэж хатсан зvрх сэтгэл нь усанд норсон хуурай мод шиг
бамбайж байлаа.
- За маргааш чинь гэгээнд нэг мөргөж, энэ муу толгойгоос нvглийг нь авч ариутгая гэж
Балдангийн хэлэхэд Эрэнчин их л хөгжилтэй инээж
- Богд ч яахав даа. Ном хаялцвал мань гэвшид мад тавиулах тvвд байгаа юм гэхэд нь
Балдангийн нvд нь томорч залбиран
- Бурхан гончиг сvм минь, чи ч яах вэ. Нvгэл даах хvн. Би ийм vг хэлбэл халуун тамын
ёроолоос салахгvй гэв.
- Yнэндээ богд, архи авгай хоёроос болоод аятайхан маань ч мэдэхгvй болчихсон амьтан даа
гээд Эрэнчин нvдээ анивчин инээв.
Арга нь барагдаж нvглээс айсан Балдан бурхан минь гэгээнийг ингэж болохгvй гэж дахин
дахин хэлж байлаа.
II
Эрдэнэ богдын хvрээ чиглэн явах замдаа хамгийн дотно vнэнч гэж итгэж явсан Долгортоо
98
ариун цагаан сэтгэл, гvн хайраа доромжлуулсандаа гомдон, амьд бvхнийг жигшин занаж
байлаа. Нэг нь нөгөөгөө мэхлэх, хvчтэй нь хvчгvйгээ идэх бусдын чөмөг ташиж байгаад ч олз
олох эрмэлзэл бол энэхэн хорвоогийн жам ажээ. Өнгөрvvлсэн амьдралд нь vнэн юм
байсангvй. Учирсан бvхэн тvvний маллаж, ашиглахыг хичээж байжээ.
Энэ бvхнийг бодоход ертөнцийг vнсэн товруу болгомоор санагдавч өшөөгөө авах
чадалгvйдээ хорсон бухимдана. «Итгэлт өглөгч, нинжин сэтгэлтэйдээ чамд сайн байдаг биш
өгснөөсөө илvv ашиг чамаас олж байгаа болохоор сайн юм» гэж алиа Петрийн хэлж байсан
vг дахин дахин бодогдож өөрөөс нь Итгэлт хэзээ ч эргvvлж авч болохгvй ашиг олж
доромжилсон мэт санагдана. Итгэлтийн ухаанд багтаж тvvний харуулсан боовонд хvvхэд
шиг хууртан, янаг хайраа доромжлуулсныг бодоход өөр шиг нь тэнэг хvн энэ хорвоо дээр
vгvй мэт бодогдон давчдана.
Ингэж явсаар найм дахь өдрийн vд өнгөрөхийн vед хvрээний зах руу орж ирлээ.
Хаа хоргодох юу хийж амьдрах билээ гэж бодсоор гайхан сажилж явтал «Эрдэнэ гуай» гэж
эмэгтэй хvн дуудах шиг болов. Цочин харвал хэдэн алхмын тэртээ алд сувд, магнаг гуравт
дарагдсан залуу эхнэр инээн зогсож байлаа.
Хараач нөгөө Довчингийн эхнэр Гэрэл ажээ. Тэмээнээс хvн унахдаа ширхэг vснээс базаад
авдгийн адил, орох орон, идэх хоол байхгvй Эрдэнэ морины амыг эргvvлж Гэрэлийн зvг
очлоо. Хvрэн торгон дээл дээр алтан одтой цэнхэр торгон нөмрөг нөмөрч оюу шvр шигтгэсэн
алтан хэрэглэлтэй данхар vс тавиад,атгаж хvрэмгvй сувдын хэлхээ хоёр шанаа руугаа
унжуулсан Гэрэл, том хээтэй хөх торгон дээлтэй Довчингийн хамт зогсож байлаа. Энэ
хоёрын хажууханд өөр болчих вий гэсэн юм шиг ижилхэн хоёр зээрд халзан морийг нэг
залуу бариад зогсож байв.
- Эрдэнэ гуай хэзээ ирэв? гэж Гэрэл баярын царай гарган асуув
- Саяхан ирлээ
- Манай муу овоохойгоор орохгvй яагаа вэ?
- Зав болоогvй л байна
Гэрэл тэр нэгэн орой Эрдэнэтэй учирснаас хойш тvvний тухай бодлоос салж чадахгvй
болжээ. Эрдэнийн тухай бодож, ярьж байхдаа тvvний ширvvн зан нь зөөлөн болдог учраас
Довчин хvртэл Гэрэлийг ууртай байхад нь Эрдэнийн сайхан хоолойн тухай ярьж эхнэрээ
тайтгаруулдаг байжээ.
Довчин Эрдэнэтэй дайралдаад тvмэн зvйлийн муу юм бодсон боловч ярианаас нь салахгvй
болсон хvнтэйгээ санамсаргvй гэнэт учирсан их баярын бvлээн мананд умбасан эхнэрээ
хараад худал инээв.
Гэрлээс ухаан улдан айдаг Довчингийн тухай таних хvмvvс нь өдий төдий шог ярьж инээдэг.
Өнгөрсөн жил «Чулуун мөн баларсан эр юм даа. Эхнэртээ хvvхэд шиг загнуулаад л өглөө
бvхэн тантантай юм асгаж явах юм» гэж Довчингийн хэлэхэд өөр юм бодож байсан Гэрэл
догшин нvдээр ширвэж харснаа «юу гэнээ чи» гэж асуухад нь «би бол хэрэлдэж,
маргалдалгvй асгаж орхино» гэж нvдээ жартайлган инээмсэглэснийг зарц эмэгтэй нь сонсоод
нэг хvнд хэлж орхисон нь тарж хvрээнийхний ярьж инээдэг хошин яриа болжээ.
Гэрэл Эрдэнээс баярын нvдээ салгахгvй цавчлан хэсэг ширтлээ.
- Довчин оо, гийчнийг уриад гэхэд нь энэ vгийг хэзээ хэлэх бол гэж хvлээж байсан нөхөр нь
цочиж
- Та өчvvхэн хvний гэрт морилон очно уу? гэлээ
Эрдэнэ юунд татгалзах билээ. Тэр гурав зэрэгцэн явахад дайралдсан хvмvvс Довчингийн
амрыг эрж Довчин ихэмсгээр толгой дохиж явлаа.
99
Гэрэлийн сэтгэл баяраар бялхаж, нvvр дvvрэн инээмсэглэн явахад хvрээ юутай сайхан байж
билээ. Хашаандаа ороход нь тvvний баяр жаргал туяарсан царайг хараад «Авгай юу
болчихоо вэ?» гэж зарц нар нь гахайн шивэгнэлдэж байв.
Удалгvй хоол унд, архи дарс бэлхэн болж Эрдэнийг дайлав. Гэрэл сэтгэлийн vгээ, санаж
хvсэж байснаа ярих гэж оролдовч Эрдэнэ өөр ярианд шилжvvлэх тутам Гэрэлийн Эрдэнийг
хvсэх сэтгэл оргилон байжээ.
Эрдэнэ хотод амьдрах гэж ирснээ ярихад «Та манайд бай л даа» гэж Гэрэл хэлжээ. Алсын
замд ядарсан Эрдэнэ халуун архинд нам цохиулан унтжээ. Өглөө нь сэрвэл Гэрэл дэргэд нь
сөхрөн суугаад магнайг нь илж байлаа. Гэрт тэр хоёроос өөр хvн байсангvй. Эрдэнэ шууд
ухасхийн боссонгvй. Нvднийхээ булангаар ажиглавал хvvхний нvднээс нулимс бөнжигнөн
дусалж, нvvр царай нь туяаран уруул нь vл мэдэг хөдөлнө. Эрдэнэ нvдээ алгуур нээхэд Гэрэл
цочин гараа татаж бослоо. Эрдэнэ өндийж эвшээв.
- Та мөн бөх унтлаа шvv
- Бvр цохиулж орхижээ
- Зvvдлээд л юм яриад л байна билээ
- Аа тийм vv?
- Довчин таныг манайд бай гэж гуйж байдаг шvv гээд Гэрэлийн энгэсэгтэй хацар нь vл мэдэг
ягааран улайв.
Орон гэр таних хvнгvй тэнvvчлэн яваа Эрдэнэ энэ урилгыг хvлээж авахгvй байх арга одоодоо
vгvй байлаа.
- Хэрэв та нарыг төвөгшөөж дургvйцэхгvй бол хэд хоноё гэж Эрдэнийн хэлэхэд Гэрэл учир
тоймгvй баярлав.
Yvнээс хойш Гэрэлийн ширvvн зан, догшин ааш эрс өөр болж нvvрэнд нь байнгын
инээмсэглэл тодрон байдаг болжээ. Зарц нар нь «Эрдэнэ байгаад байгаасай. Авгайн зан
хайлсан тугалга шиг л байх юм» гэж ярилцан Эрдэнэд сайн байхыг хичээж байлаа. Эрдэнийг
унтаж байхад Гэрэл удтал дэргэд нь сууж илэн таалж байхдаа хорвоог мартаж, сэтгэл дvvрэн
жаргаж байдаг байжээ. Нэгэн удаа унтаж байгаа Эрдэнийн дэргэд хэсэг сууж байснаа
vнсэхэд нь Эрдэнэ цочин өндийвөл Гэрэл гэмшилтэй бөгөөд арчаагvй нvдээр ширтэн сууж
байлаа.
- Яаж байна даа. Нөхөртэй хvн шvv дээ гэж Эрдэнэ зэмлэн хэлэхэд Гэрэлийн уруул нь
хөдөлж таталдан байснаа:
- Тийм нөхөртэй. Та нарыг харахад би нөхөртэй. Арван зургаа настай байхад минь тавин
настай Довчин худалдаж авсан. Яг мал шиг. Гэвч би мал биш хvн болохоороо сохор боол нь
болоогvй. Надад хайрлах, баясах хувь заяагvй гэж vv гэж хашгиран хэлэхэд хоёр нvднээс нь
зовлон жаргалын нулимс мушгиран урсав.
Эрдэнэ энэ хvvхний занг зэмлэж, жигшин байжээ. Гэтэл энэ vгийг сонсож, байдлыг хараад
сэтгэл нь уярав. Учир нь Довчин, Гэрэл хоёрын ялгаа даанч тод байлаа.
- Ёсолж авсан нөхөртэй хvн болохгvй шvv дээ гэж Эрдэнэ зөөлөн дуугаар хэлэв
- Ёсолж авсан нөхөр өө. Танд тийм байх. Yнэндээ бол худалдаж авсан эзэн минь гээд Гэрэл
енгэнэтэл уйлав.
Гэрэлийн энэ vг vнэн vг байлаа. Эрдэнэ яахаа мэдэхгvй дэмий л хавчигнан уруулаа долоон
байв.
- Дvv минь уйлаад хэрэггvй амьд явсан хvн алтан аяганаас ус уудаг юм гэж Эрдэнэ хэлсэн
боловч өөрөө энэ vгэндээ итгэхгvй байлаа. Гэрэл зогсолтгvй уйлаад байхаар нь Эрдэнэ
нулимсыг нь арчин аргадав. Тvvнээс эхлэн Эрдэнэ Гэрэл хоёрын хооронд дотно харьцаа
100
тогтон зовлон жаргалаа ярилцдаг болов. Өрөвдөхөөс хайрлахад ороход тун ойрхон зай
байдаг ажээ. Эрдэнэ өөрийн амьдралыг ярьж өгөхөд Гэрэл их анхааралтай сонсож байснаа:
- Хэрэв би тан шиг нөхөртэй бол хар хvvдий vvрээд хорвоо тойрохдоо vргэлж инээж явна
гэлээ.
- Хvн эхлээд ингэж л хэлдэг юм. Гэвч амьдрал тийм биш шvv гэж Эрдэнэ хариулжээ.
Нэг орой Довчин эхнэртэйгээ ярьж байснаа Эрдэнэ бол гэгээн цагаан өдөр Луу гvний баян
Итгэлтийг дээрэмдээд зугтсан оргодол гэнэ. Тохиолдсон газар нь барьж аваад Луу гvний
хошуу тамганд хvргэж өг гэсэн бичиг vзлээ. Оргодлыг нууж байгаад мэдэгдвэл дэмий юм
болно гэж хэлэв.
Эрдэнэ, Итгэлт хоёрын хооронд юу болсныг мэдсэн Гэрэл баахан бодол болж сууснаа:
- Муу дур нь хvрвэл, тахиж байгаа бурхнаа босоо ороолон болгодог, сайн дураа хөдөлбөл
хvн алсан яргачинг бурхан болгодог башир аргыг мэднэ. Эрдэнийн нэрийг өөрчлөөд хөдөө
мал дээрээ гаргана. Хэн ч мэдэхгvй. Харин баригдах юм бол vхэж орхино шvv гэлээ. Ингээд
Эрдэнэ нэрээ өөрчилж Доной болоод Довчингийн хөдөө мал дээр гарлаа.
Довчингийн хувьд бол Эрдэнийг барьж өгөхөд бэлхэн байлаа. Гэвч одоодоо Гэрэл өөрийнх
нь болохоор тvvнийг барьж өгч болохгvй мэт санагдав. Гэрэл юу ч хийхээс буцахгvй гэж
Довчин боддог болохоор «харин баригдах юм бол би vхэж орхино шvv» гэсэн vгийг нь
дэмий vг биш гэж хатуу итгэж байжээ.
Нэг бvдрэхэд долоо бvдэрнэ гэгчээр Эрдэнэ морь уургалж байгаад унаж хөлөө хугалжээ.
Yvнийг сонссон Гэрэл дан морьтой давхин очив. Эрдэнэд тусгай гэр бариулж өөрөө сувилан
дэргэд нь байдаг болжээ. Зарц нараа барьж идчих гээд байдаг Гэрэл Эрдэнийн дэргэд
байхдаа хайлсан тугалга шиг эелдэг зантай, өчvvхэн булбарай эмэгтэй болдог байлаа. Намайг
аваад хэн ч мэдэхгvй хол газар оргооч гэж заримдаа Гэрэлийн гуйхад «Дэмий юм битгий
ярь» гэж Эрдэнэ хариулдаг байжээ. Гэрэл бол яг л өөр шиг нь амьдралд доромжлогдсон
амьтан гэж Эрдэнэ бодож тvvнийг vнэн сэтгэлээс өрөвдөж байвч янаг хайрын сэтгэлээ тэр
хvvхэнд өгсөнгvй.
- Чиний зовлонг ойлгож байна. Тэгээд ч чамайг vнэнээсээ өрөвдөж гэж Эрдэнийг ярихад
Гэрэл тасалж
- Надад өрөвдөх нинжин сэтгэлтэй хvн хэрэггvй гэлээ.
Гэрэл арчаагvй ядарсандаа оргож зайлж чадахгvй Эрдэнээс аврал гуйж байгаа хvн огт биш.
Хэдийгээр Довчин мөрдөх хөөх, өшөө хонзон авна гэж хөөцөлдөхийг мэдэж байсан ч дуртай
цагтаа vнэтэй юмыг нь аваад оргон зайлж чадах байжээ. Гэтэл vvнийг хийгээгvйн учир бол
Довчингийн гэр, хөрөнгөнд бvрэн эзэн болж, өдий төдий зарц нарыг өөрийн дураар захиран
чичрvvлж алт сувдыг дураар эдлэн, өмссөн зvvсэнд нь хvрээний гоё эхнэрvvд атаархан, найр
хуримын голд суун яваагаа жаргалын дээд гэж бодож явжээ. Гэтэл Эрдэнэтэй учирснаас
хойш хvний жаргалд хөрөнгө мөнгө, эрх ямбаас өөр зvйл байдгийг ойлгож, тэр нь өдөр
өнгөрөх тутам их болж байлаа. Довчинд илvvлж торгон дээл өмсөж, дуртай хоолоо идэж
байснаас Эрдэнэд зодуулж, уранхай навтас нөмрөн гуйлга гуйж явбал жаргал мэт бодогдож,
тэр жаргалыг олж авах гэж чадах бvхнээ хийж байлаа. Энэ учраас Эрдэнээс өрөвдөл, нинжин
сэтгэл хvссэнгvй. Харин сэтгэлийн хайр, янагийн халуун зvрх гуйж байлаа.
Өөрийгөө хууран сэтгэлээ тэжээж байсан юмыг нь авч орхино гэдэг чинь хvний жаргалыг
булаан аваад таягдан хаяна гэсэн хэрэг. Чи миний тийм юмыг авч хаялаа. Гэхдээ оронд нь юу
ч өгөхгvй байна. Эсхvл чи хvний адаг, эсхvл vлэмж сайн хvн, надад чамайг ойлгох чадал алга
гэж Гэрэл нэгэн удаа гомдолтой хэлжээ.
Архи уугаад мансуурч байхдаа хvн жаргаж байгаа юм шиг байдаг. Харин маргааш нь толгой
101
нь өвдөөд тарчилж эхлэхдээ юунд ч тэр хар усыг уулаа даа гэж боддог юм. Гэдсэнд чинь
хоолгvй мөрөнд чинь хувцасгvй болоод ирэхэд энэ гуйланчинг гэж намайг жигшинэ чи.
Хэрэв чи байгаагvй бол би амьдралд хууртаад жаргалтай хvн шиг өнгөрөх байсан. Би ямар
нvгэл хийснээс энэ хорвоо дээр чи төрсөн юм бэ? гээд Гэрэл нvдэнд нь нулимс бvрхэн
Эрдэнийн дэргэд сууж байж билээ.
Эрдэнэ бол Гэрэлийн халуун vгэнд итгэж чадахгvй байжээ. Энэ хvvхэн сэтгэлийнхээ
халуундаа ингэж байна. Хэдэн өдөр надтай хамт зовох юм бол Довчингийн хөрөнгө заавал
бодогдоно. Тэр vед хамгийн заналт амьтан нь гуйлгачин Эрдэнэ болно гэж боддог байжээ.
Эрдэнийн хvйтэн зvрхийг ойлгох тутам Гэрэлийн хvсэх мөрөөдөх сэтгэл оргилж арга нь
барагдана. Ярих дургvй хэвтэн юм бодож байгаа Эрдэнийг арга нь барагдсан боловч хvсэл нь
шатсан нvдээр ширтэж байснаа «эхнэр хvvхдээ бодож байна уу» гэж атаархсан сэтгэлээс
асуудаг байлаа.
Өөр юу бодох билээ дээ гэж Эрдэнэ хэлэхэд Гэрэлийн царай цайж, хөмхийгөө тасартал
хазна. Эрдэнэд хvv, эхнэр нь дахин дахин бодогдон сэтгэлийг нь зовоодог байжээ. Заримдаа
Долгорт дэндvv хатуу зан гаргаж хvний нутагт хаяснаа бодоход vлэмж буруу хэрэг хийсэн
мэт санагдана. Гэвч vvний хажуугаар Итгэлттэй нийлж ариун сэтгэлийг нь доромжилсныг
бодоход бузар эмийг өршөөж огт болохгvй санагдана. Нэгдvгээр бодол нь дийлсэн цагтаа
Гэрэлийг харахаас дургvй хvрч, Гэрэл бол амьдралд нь хор хvргэсэн шиг бодогдоно.
Хоёрдугаар бодол нь дийлсэн vедээ Гэрэлтэй удтал ярьж, заримдаа тvvний гарыг барьж
суухад Гэрэлийн бие чичрэн татвал тасрах утасны vзvvрээс барьж байгаа хvн шиг чанга
амьсгалахгvй суудаг байжээ. Эрдэнийн биеийг бvр сайжруулахад Гэрэл хvрээ рvv буцсан
бөгөөд Эрдэнэ өвөл нь адуу хариулж хавар Гэрэлийн дуудсанаар хvрээ оржээ.
III
Тамирын хөндий өвлийн баринтгаа өмсөж, сэвсгэр цасанд дарагдсан мод, дах нөмөрсөн
манааны өвгөн шиг нэвсийн харагдаж байлаа. Тамир мөсөөр хучигдаж, зарим газар нь хvйтэн
харз жирвэлзэн урсаж, хөх уур савсан манарна.
Итгэлтийн хот Тамирын хойт талын өргөн амных эхэн дэх өвөлжөөн дээр харлан харагдана.
Цасанд дарагдсан талыг алсаас харахад ямар ч өөгvй мэт байвч яваад vзэхэд хонхортой,
гvдгэртэй байдгийн адил Итгэлтийн хотыг гаднаас харахад өөрчлөгдсөн юмгvй мэт боловч
vнэндээ өөр болсон юм арвин их байлаа.
Намар Итгэлт vхрийн наймаанд Павловтой хамт явахдаа Долгорынд орж, цай ууж удтал
ярьж байснаа, «Долгор минь аль бvр ганцаараа хоосон гэрт уйтгарлан суух вэ. Ганц мод гал
болдоггvй ганц хvн айл болдоггvй. Галсан та хоёр нийлбэл хэн хэндээ тvшиг болох байх даа.
Миний хувьд бол чамайг орхихгvй» гэлээ.
- Чамаас болж би нөхрөөсөө хагацсан. Одоо намайг эрлэгийнд очуулъя гэж бодоогvй юм бол
энэ юмаа дахин битгий яриарай гэж Долгор хариулжээ.
- Давахгvй гэсэн даваагаар гурав давдаг юм даа гэж Итгэлт хэлээд хvйтэн инээмсэглэхэд нь
«надтай зөрөөд ч гялайхгvй байхаа» гэсэн дээрэнгvй бодол нvдэнд нь тод байлаа.
Энэ тухай Итгэлт хэд дахин Долгорт хэлсэн боловч хvчилсэнгvй. Гэхдээ Долгороос айж,
тvvнийг өрөвдсөнөөс биш, нэгдvгээрт яарах хэрэггvй байв. Хоёрдугаарт ганц бие эмэгтэй
удах тутам номхон болно гэж бодож байлаа.
Энэ хотод Долгорын зовлонг хуваалцдаг хvн гэвэл Нямаа Хишигт хоёр байсан. Заримдаа
«Эрдэнэ чинь ирэх байлгvй дээ» гэж Долгорын сэтгэлийг засна. Заримдаа «Хvv минь
нутагтаа буц. Тураг ядрахдаа уул барааддаг, хvн ядрахдаа төрхмөө барааддаг» гэж зөвлөнө.
Нутагтаа очоод би яах юм бэ? гэж Долгорын асуухад хоёр хөгшинд өгөх хариу байдаггvй.
102
- Эм хvний зовлон барагдахгvй дээ гээд Хишигт уйлахад «Зөнөг минь битгий хvvхэд уруу
тат» гэж Нямаа зэмлэнэ.
Заримдаа Нямаа дал тvлж, есөн зоос гvйлгэн мэргэлэж өгдөг байлаа. «Эрдэнэ чинь сайн явж
байна. Хөл нь эргэх төлөвтэй.Ялимгvй цагаан саад байна. Удахгvй сураг сонсох байх» гэж
хэлэхэд нь Долгор хязгааргvй баярлана.
- Наадах чинь заримдаа сvрхий мэддэг юм шvv. Ирнэ гэж бууж байгаа бол ирнэ шvv хvv
минь гэж Хишигт Долгорын сэтгэлийг засна. Долгорын зовж шаналж байгааг хараад Должин
бах нь ханаж дотроо хязгааргvй баярлавч Итгэлтээс айгаад энэ бvхнийг мэдэхгvй хvн болж
нvдэн балай, чихэн дvлий мэт явдаг байжээ.
Ингэж байсаар өвөлтэй золгож, нэг өдөр Итгэлт орж ирээд «Долгор чи хvvхдvvдийн хоолыг
хvргэж өгөөд ирэхгvй юу» гэжээ.
Долгор vvнийг дуртай зөвшөөрч, хайнаг тэргэнд vхэр хонины мах ачиж аваад Заяын
хvрээний зvг явжээ. Морь алдахынхаа урд орой буугаад, алгын чинээхэн майхандаа инээлдэн
хөгжилдөж байсан газрынхаа дэргэдvvр гарлаа.
Амьдралдаа жаргаж vзсэн бол энд л жаргалын нар байсан мэт бодогдоод нулимс бор хацрыг
нь дагаж урсана. «Урьд насандаа ямар нvгэл хийснээс энэ насандаа ингэж зовлон эдэлдэг юм
бэ? Лам багш гурван эрдэнэ минь намайг харахгvй яагаа вэ» гэж бодоод бvр енгэнэн уйлав.
Хайнаг нь чиний зовлон барагдахгvй шvv. Би ч чамд тусалж чадахгvй гэсэн юм шиг жигд
алхлан толгойгоо хаялна. Хоёр хар хэрээ дээгvvр нь өмнө хойноо орон хөгжилдөж гуаглан
өнгөрөв. Цагаан цасанд дарагдсан Тамирын хөндий ертөнцийн зовлонг харах ч vгvй сонсох ч
vгvй гэсэн бодолтой дvлийрэн vргэлжилнэ. Эрдэнэ минь чи намайг өршөөгөөч. Би чамд огт
муу санаагvй шvv гэж хашгирахад хайнаг нь цочин vргэж ухасхийснээ дахин жигд алхав.
Доошоо газар хатуу, дээшээ тэнгэр хол болохоор уйлан vймрэн явсаар орой болоход айлд
хонож өглөө эрт хөдлөв.
Yдийн хирд Заяын хvрээ рvv орж гэвш ламын хаалган дээр зогсон, бага хаалгыг нь тvлхэн
ороход том хонх дvнгэнэн дуугарав. Гэрийн vvд нээгдэж Хонгорын толгой цухуйгаад:
- Долгор эгчээ гээд гvйснээ гэнэт зогсов.
«Хvv минь гараад ирэхгvй яасан юм бол» гэж бодоод Хонгор өөд алхах зуур ажиглавал тэр
нь ойртох тутмаа толгойгоо унжуулаад байлаа. Хvv минь зvгээр байгаа даа гэж сэтгэлд нь
олон янзын хагас дутуу хар бодол жирэлзэн өнгөрөв.
- Бат нь хаачаа вэ? гэж Долгор ер бусын зэвхий дуугаар асуув.
- Бат байхгvй.
- Юу яасан бэ?
- Богдын хvрээ орж, ном vзэх гээд явсан. Багшид битгий хэлээрэй гэсэн юм шvv гэж Хонгор
нам дуугаар гонгинон хэлэв.
- Хэзээ явсан бэ? гэж Долгор асуусан боловч юу асууснаа ойлгосонгvй. Хонгор юу гэж
хариулсныг сонссонгvй. Долгор буцаад согтуу хvн шиг найган явахад нь Хонгор нэг явах
гэснээ зогсов.
Хvvтэй нь хамт байгаад ганцааранг нь явуулсандаа гэмшин, Долгороос айсан сэтгэл тvvнийг
татан зогсоожээ. Нилээд удаан зогсож байгаад хойноос нь гарвал мах ачсан тэрэгтэй хайнаг
их хаалганы нь том төмөр гогцооноос уяатай зогсож байна.
— Долгор эгчээ гээд ийш тийш харвал байсангvй. Сандран ийш тийш баахан гvйсэн боловч
олдсонгvй.
Энэ хооронд Долгор өөрөө хаашаа явж байгаагаа мэдэхгvй гэлдрэн явсаар байлаа.
Дайралдсан хvн галзуу, согтуу нь vл мэдэгдэх хvvхний замаас зайлна.
103
Лоовууз нь цасан дээр унахад Долгор мэдсэнгvй явсаар л байлаа. Нvд нь гөлрөн, vс нь
салхинд сэвэлзэн хийсэж явахад Долгор юу ч бодсонгvй. Тvvний ухаан санаа юм бодох сөхөө
ч vгvй байлаа.
Заяын хvрээний баруун өмнөх Мааньтын шилээр гараад жижигхэн ам уруудахдаа хоёр дахин
бvдэрч унасан боловч арай ядан босов.
Урд Тамирын эрэгт тулж очоод зогссонгvй. Мөсөн дээгvvр цас шажигнуулан явжээ. Өмнө нь
байгаа уур савссан харз ч Долгорыг зогсоосонгvй. Нэг гишгэхдээ гvн усанд гишгээд далд
орлоо. Гар нь хоёр дахин гялалзаад зузаан мөсний доогуур шурган алга боллоо.
Долгорыг цvлхийн ороход буцлан долгиолсон Тамир хэдэн мөчийн дараа юу ч болоогvй юм
шиг уур савсуулан мэлтэлзэж байлаа.
Хорвоо! Чи хvний зовлонд цадах болоогvй юу!
IV
Өөлд бэйсийн нутагт vлэмж цас орж зуд болоод амьд амьтан тогтохын аргагvй болоход хэсэг
айл Луу гvний нутгийн зах руу нvvв.
Турж эцсэн малаа замын нэг цувуулан хаясан нvvдэлчид Тамирын захын бургасанд нөмөр
дагаж хатгуур барин буудаллаа.
Энэ жил Луу Гvний нутаг өнтэй болохоор бэлчиж байгаа тарган малыг хараад нvvдэлчид
«Сайхан аа төлөгний сvvл хvртэл бундайгаад харав уу» гэж ярилцан өөрийн нум болсон
малаа хараад санаа алдана.
Нvvдэлчид дээр хөлөрч цан болсон тарган морьд унасан нэлээд согтуу хоёр хvн давхиж
ирлээ. Энэ бол Итгэлт, Бадарч хоёр байжээ.
«Амгаланг айлтгая» гэж vнээ өргөн босгож байсан хижээл насны хар хvн хэлэв.
Харь хошуу нутагт аргагvйн эрхэнд орж ирсэн нvvдэлчин хэзээ, хэн ирж хөөх бол гэж
харагдсан бvхнээс айж байжээ. Энэ учраас уур савсаж, толгойгоо хаян амгайгаараа тоглосон
морьдтой хоёр хvнийг царайчилж эхлэв.
«Хvний нутагт зээр шиг дураараа сэлгvvцэж явдаг аль газрын цагаач вэ?» гэж Бадарч бvдvvн
дуугаар зандран хэлэв.
«Бид өөлд бэйсийн албат нар, зуданд хөөгдөөд явж байна» гэж хvйтэн, нас хоёрт дарагдсан
чавганц дорой дуугаар хариулав.
«Гийчид бидний хар хатгуурт залран орж сархад тогтоохыг хvсье» гэж нэг хар хvн хэлээд
зогсож байсан хоёр залуу руу хандаж:
— Гийчдийн морийг уя гэлээ.
— Ороод мордох уу даа гэж Итгэлтийн хэлэхэд Бадарч дуртай дургvй буув.
Намар алсан тарган хонины мах чанаж, нэрмэл архи халааж хоёр зочныг дайлав.
-- Хэдэн малаасаа салаад ядрахдаа л ингэж харь нутгийн зах руу нvvдэллэн явна. Монгол ах
дvv болохоор туслах л байх гэж нөгөө хар хvн мөнгөн аяганд халуун архи хийж Итгэлтэд
барих зуур хэлэв.
-- Бид ч хөөхгvй. Бас бусдыг ятгахыг оролдъё. Гэвч Луу Гvний албат олон. Олон хvн сайнтай
муутай байдаг шvv дээ. Энэ хvнийг та бvхэн таних уу? Луу гvний баян Итгэлт гэдэг хvн дээ.
Нутаг олондоо хvндтэй, vг нь жинтэй гээд Бадарч хар хvн рvv нvд ирмэлээ.
Итгэлтэд хахууль өг гэсэн Бадарчийн санааг хар хvн ойлгож мэдээд авдар руугаа эргэж хэсэг
шуухитнаснаа эргэв.
-- Итгэлт таны алдрыг эрт дээр сонссон боловч танилцах завшаан олдсонгvй. Өнөөдөр миний
бор овоохойд нар гийгvvлэн морилж ирсэнд өчvvхэн би баярлавч баршгvй. Тантай
танилцсаны өчvvхэн бэлэг баръя, тогтоож хайрла гэж хуучирсан Аюуш хадган дээр жинхэнэ
104
тойгон ембvv тавьж барив.
Итгэлт тоомжиргvй хумхин авч шууд өвөртлөв. Өвгөн бас нэг соном хадаг гаргаж Бадарчид
барив.
Хошуу тvрvvлсэн Баян гvнгийн шадар тахар хоёрт тал зассанаар Луу гvний нутагт хэд хонох
боломжтой болов гэж сэтгэл нь тайвширсан хар хvн нутагтаа болсон нинжин сэтгэлгvй
зудын тухай толгой сэгсрэн ярив.
Тэндээс Итгэлт Бадарч хоёр нэлээд архи ууж аваад мордож, замдаа Бадарч байн байн Итгэлт
рvv харж заримдаа уруулд нь инээмсэглэл, заримдаа нvдэнд нь гvн бодол төрж явав. Бадарч
олон юм бодсонгvй. Зөвхөн л Итгэлтийн авсан тойгон ембvvний хагасыг ямар аргаар салгах
вэ гэж бодож явлаа.
-- Итгэлтээ олзыг олуулаа гэдэг биш билvv гээд хоолойгоо паржигнуулан худал инээв.
-- Шагай шиг юмыг хуваах юу байх вэ? надаас нэг эм хонь аваарай гэж Итгэлт морио
зөөлхөн гуядав.
Аз хvv байвал ёоз хvvгээр хожно гэгчээр аманд сул орж байгаа ганц юманд ганц эм хонь ч
хаа юм бэ гэж Бадарч дотроо баярлан явжээ.
— Бадарч аа олз vнэртээд байна.
— Хаанаас!
— Маргааш орой хэдэн хvнтэй мордоод эднийг идэж орхиё.
— Хэнийг?
-- Хэнийг байх вэ дээ. Энэ нvvдэлчдийг. Бадарчийн барзгар нvvрэнд шуналын гал манаран
оволзож саран хайнагийн бvдvvн дуугаар орчмын бургасыг донслуулан инээв.
« Буянтай хvний ухаан булаг шиг л байдаг байна. Yнэхээр юм олж болох нь байна шvv» гээд
давирахад морьд улам хурдлав.
Өмнөөс нь хvйтэн салхи vлээвч, дотроос нь халуун архи тарган мах жигнэж морьдын хөлөөр
нь бөөн бөөн цас шидэгдэн явахад сэтгэлд нь ядарсан нvvдэлчингээс дээрэмдэн авах их
олзны зэрэглээ харагдан морьд улам хурдлах бvрд тодорч байлаа.
Маргааш орой нь Итгэлийн гаднаас урт урт ташуур барьсан хорь гаруй морьтой хvн
нvvдэлчдийг хөөхөөр мордох болов. Тэднийг Итгэлт, Бадарч хоёр толгойлжээ.
— Нөхөд минь хэрэггvй. Хэний ч нутагт зуд болж магад гэж Нямаа хориглов.
— Өглөгч хvн өөртөө хоосон гэж Итгэлтийн хэлэхэд хvмvvс инээлдэв.
— Цаана чинь ядарсан монгол ах дvv нар байхад хуваагаад идэж болох нутгийг харамлах
хэрэггvй юм биш vv Итгэлт минь гэж Нямаа хэлэв.
— Тэр vнэн боловч Өөлд бэйсийнхэн хvний нvнжиггvй амьтад. Халхыг хvйс тэмтрэх гэсэн
Галдан бошигтын шавхруунууд гэж Итгэлт их л мэдэмхий хэлэв.
- Бошигт хаан чинь их л ухаантай хvн байсан гэдэг шvv гэж Хишигт авгай хэлэв.
- Энэ хvний vг туранхай ямааны шөл хоёр ижил гэж Бадарч хэлээд өөрөө чанга инээв.
- Юу ч гэсэн би энэ хэрэгт чинь оролцохгvй, ер нь ч өнөө шөнө ажилтай гээд Нямааг дуудах
вий гэсэн бололтой эргэж тvргэн алхав. Зугтаж байгаа Нямааг хараад «Могой алахад мод
нэмэргvй» гэж Итгэлт бодов. Тарган бөгөөд амгалан морьтой хvмvvс нvvдэлчдийн ойролцоо
байгаа бургасанд орж ирэхэд vдшийн бvрэнхий эхлэв. Хөлөрсөн морьд нь цангаар бvрхэгдэн
Итгэлтийн унасан хилэн хар морь хvртэл буурал болжээ.
- Бууцгааж олмоо чангал гэж Итгэлтийн хэлэхэд бvгд мориноосоо бууцгаав. Хvмvvсийн
сэтгэл хөөрөн зvрх нь цохилно. Бургас битvv дуугаар шуугин Тамирын мөс тас тас хагарна.
Морьдын тогтон ядан хөдлөх хөлөөр цасны ширхэг хяхтнан шажигнаж хvйтэн цагийн гvн
хөх тэнгэрт одод мичид гялалзана.
105
- За та минь эсэргvvцвэл цохилно шvv гэж Бадарч тvмэн цэргийн жанжин их тулалдаанд
орохын өмнө цэрэгтээ тушаал өгч байгаа дуугаар хэлээд мориндоо мордов. Хvмvvс явсаар
нvvдэлчдийн гэрт тулан очиж зогсов. Олон морьдын хөлийн чимээнээр гэрээс хvмvvс гарч
ирцгээв.
- Луу гvний албат нар нутгаасаа та нарыг хөөх гэж ирлээ. Өөлд бэйсийн гуйланчид тvргэн
зайлцгаа. Одоо ачаалахгvй бол хэрэг тvвэг гаргана гэж Бадарчийн бvдvvн дуу харанхуйн
дунд тэнгэрийн аянга шиг цуурайтав.
«Миний дуу ч ёстой нэг эр хvний дуу шvv. Энэ гуйлгачин нарын сvнс лав зайлсан байх» гэж
бодоод дотроо инээв.
- Та минь бvгд зуданд ядарсан улс гэж нvvдэлчдийн нэг хариулав.
- Зуд болгосон нутгийн сахиусандаа гомд гэж Луу Гvнийхний араас нэг нь шингэн дуугаар
хэлсэн нь Итгэлт байв.
Хvний нутагт орж ирсэн нvvдэлчид хэсэг дуугvй нам болов.
- Нvvж чадахгvй. Харсаар байтал чинь аргагvй болсон улс байна гэж нvvдэлчдийн дотроос
шийдэмгий хэлээд Бадарчид ойртов. Бадарч бvдvvн суман ташуураа далайн толгой руу нь
цохисонд тэр хvн хөлдvv газар падхийн унав.
- Задарсан гуйлгачингуудыг дэлсээд бай гэж Бадарч царгил дуугаар хашгиран хөдлөв.
Нvvдэлчин олдсон юмаа барин хамгаалж эхлэв.Эхнэр хvvхэд хашгиран уйлж зуданд цадсан
тарган ноход хуцалдан цохиулсан хvмvvсийн ёолох дуутай нийлж зvрх зvссэн авиа vvсэв.
Гэвч улайрсан хvмvvс хашгиралдан бие биеийг хайр найргvй цохиж байв.
Эмс, хөгшид хvvхдээ тэврэн бургас руу зугтав. Нvvдэлчид хэдийгээр зоригтой тэмцэлдсэн
боловч тарган морьтой бvдvvн ташуур барьж бэлтгэсэн хорин хэдэн дээрэмчдэд дийлдэн,
зарим нь цус нөжөө цувруулан гэр орноо хаяж бургас руу ухарцгаав.
Хvмvvс цохилдож байхад Итгэлт Бадарч хоёр эзгvй гэрvvдээр орж өнгөтэй, өөдтэй бvхнийг
цөлмөв. Луу Гvнийхэн аргамж сур, гэрийн бvслvvр, хурган дотортой дээл зэрэг юм авсан
боловч Итгэлт, Бадарч хоёр шиг алтан бөгж, эхнэр хvний толгойн хэрэглэл, ембvv мэт
чанартай юм олж авсангvй бөгөөд хоёр гайхлын юу авсныг ч хэн ч мэдсэнгvй.
Энэ зодооноос болж хэдэн хvн хvнд шархдав. Харин аз болж хvний амины хэрэг гарсангvй.
Луу гvний, Өөлд бэйсийн хоёр хошуу нийлж зарга хэлэлцсэн боловч хохирсон улсын юмыг
эргvvлж өгсөнгvй. Идсэн улсын завшаан болж хоёр хошууны тvшмэд хэрэг нийлэх нэрээр
хэд хоног тарган хонины мах идэж, цэц булаалдан, айраг ууж байгаад таржээ.
V
Тал нутгийн юм бvхэн шижрийн өнгөөр гялалзсан алтан намрын нэгэн өглөө жижигхэн
толгойн энгэр дээр ганц бор гэр байгаа нь тарган хvний хvйс шиг харагдана. Гэрийн тооноор
аргалын хөх утаа гарч цэнхэр тэнгэрт өнгө нийлэн замхарна.
Өмнөх хөндийд налайн идэж байгаа хонины толгой гэрийн зvг чиглэжээ. Хоньчин нь байн
байн бор гэр рvv харж морио хөтлөн хонины эргэсэн хэсгийг гэрийн зvг алгуурхан гилнэ.
Гэрээс хуучин цэнхэр дээлтэй залуу гэзэгт гараад хонь руу ажиглах харснаа инээмсэглэв.
Энэ хvvхний гөлгөр бор нvvрний ширхэг бvрээс баяр, хөгжил бадарна. Гэзгээ сурамгай
хөдөлгөөнөөр засаж, овоолттой аргалаас хормойлон аваад гэрт орох завсраа хонь руу хэд
дахин харж, харах бvрдээ инээмсэглэж байлаа. Цог жавхлан, баяр жаргал арван тавны сар
шиг толилзсон нvvрэнд нь багтаж ядсан энэ гэзэгт бол Дулмаа байлаа. Зовсон хvнд уурлах
шалтгаан мундахгvй байдгийн адил жаргалтай хvнд инээх учрал захаас аваад бэлэн байдаг
билээ.
106
Дулмаа амьдралаас их юм горьдоогvй бөгөөд зөвхөн хvнд юуны өмнө эд биш хvн гэж
харагдах, янаг хайрын сайхан шимийг хvртэх гэж мөрөөдөж явлаа. Одоо энэ хvсэл нь
биелжээ.
Итгэлтийн доромжлол, жигшилт Галсангаас салж Төмөрийг дагаж гарснаас хойш жил гаруй
болжээ.
Зуны дунд сарын арван наймны сар гарахын vед Төмөр болзсон газраа арван хэдэн согоо
шиг морь туусаар иржээ. Төмөр өнгөрсөн жил Дулмааг дагуулж яваагvйн шалтгаан бол орон
гэргvй шилээр нутагтай хvн энэ эмэгтэйг дагуулж яваад жаргуулж чадахгvй, тэнvvлийн
зовлонд унагана гэж хайрласнаас болжээ.
Дулмаа юуны өмнө Эрдэнэд тохиолдсон зовлонг ширхэгчлэн ярихад Төмөр хөмсгөө
атируулан дуугvй сонсож байгаад «Эрдэнэ минь барагтай юманд хөнгөн хөдлөхгvй хvн
юмсан» гэлээ.
Төмөр ганц ахаа өрөвдөж, тvvний зовлонг хуваалцаж чадахгvй байгаадаа гомдож байлаа. Ах
нь харь нутагт доромжлогдож, ор сураггvй алга болсныг бодоход тvvнийг доромжилсон
бvхнийг vнсэн товруу болгомоор бодогдоно. Гэвч өөртэй нь уулзалгvйгээр хөнгөн хөдөлж
боломгvй ажээ.
Ингээд аргагvй болж Луу гvний нутгаас Дулмааг дагуулан гарч шууд довтлон явсаар хэд
хоногийн дараа Баатар бэйлийн хошуунд Төмөрөөс олон удаа хишиг хvртсэн хоёр хөгшний
гадна барьж орхисон дөрвөн ханатай гэртээ очжээ.
— Чи надтай суух дургvй бол сэтгэлээ битгий албадаарай. Ямар нэгэн сэв байвал надаас бvv
нуу. Энэ гэр, энэ морьд цөм чиний хөрөнгө гэж Төмөрийн хэлэхэд Дулмаагийн нvднээс
нулимс асгаж хэсэг дуугvй байснаа:
— Би чамд хязгааргvй хайртайгаа хэлсэн. Гэвч би vнэгvй хvн, шавхруу шvv дээ гээд дуу нь
хоолойндоо тагжрав.
Ингээд тэр хоёр сууж билээ. Намар нь Төмөр адуу хөөхөөр алс газар явах болоход нь Дулмаа
уйлан хориглож зогсоов. Ер нь Төмөрт ч явах оргилсон хvсэл байгаагvй. Хайрт хvнтэйгээ
хамт амьдрах, хvнд хайрлагдахын гvн жаргалд сэтгэл нь дэвтсэн Төмөр өдөр өнгөрөх тутам
тэнvvлч амьдралаас холдож, эхнэрээс нь vнэтэй, дотно юм сэтгэлд нь vгvй болжээ. Нутгийн
нэгэн баян айлын хэдэн зуун хонь авч хариулав. Бас хэдэн морьдынхоо хоёрыг шилж
vлдээгээд бусдыг нь vржлийн малаар солив. Ялангуяа Дулмаа хөл хvнд болсон нь Төмөрийг
шинэ амьдралд улам бvр хадлаа.
Дулмаагийн хувьд бол энэ амьдрал хорвоогийн жаргалын дээд байлаа. Энэ учраас өдөр
бvхэн энэ жаргалыг хэвээр байлгаж өгөхийг хvсэн залбирдаг байжээ.
Ингээд сэтгэлээр учирсан энэ хоёр бусад хvнд жижиг боловч, өөрсдөд нь vлэмж жаргалын
төлөө зvтгэж эхлэв.
Хонио ихэнхдээ хамт хариулна. Аль нэгэн нь эзгvй цагт нөгөө нь хоолоо хийгээд идэлгvй
хvлээнэ.
Хариулсан мал нь тарган сайхан орж хавартай золгов. Гэтэл гай болж нэг эр төлөг эрэг рvv
унаад vхжээ. Эр эм хоёр ярьж байгаад өөрийн нэгэн хязаалан хонийг оронд нь тавих болов.
Хавар өнгөрөөд зуны дэлгэр цаг ирлээ. Дулмаагийн хөнгөрөх цаг ч ойртон vрээ харах баярын
хvсэл Төмөрийн сэтгэлийг гэрэлтvvлж байлаа.
Нэгэн өдөр малын эзэн Баян мал тоолохоор хоёр хvн дагуулан ирлээ. Бусдын мал хариулсан
хvн эзнийг нь ирэхэд аргагvй л хөл алддаг билээ. Баян хоосноор дvvрэн энэ хорвоогийн жам
болсон ёсыг Төмөр ч дагахгvй байж чадсангvй. Хонь гаргаж малын эзнийг дайлав.
- Өнгөрөгч хавар нэг хундан эр төлөг эрэг рvv нисэж vхсэн. Би оронд нь энэ хонийг
107
тавьчихъя. Дөрвөн шvдтэй юм шvv гэж Төмөр хонь тоолж байсан Баянд хэлэв.
- Баяны нvд солби татаж хөмсөг нь эрчлэн зангирснаа «Та нар л тэгж байгаа байх даа. Нас
гvйцсэн иргийг минь цусалж орхиод тvvнээ булах санаа байна уу? Би малаа гуйж
хариулуулдаггvй. Миний малыг хvн гуйж хариулдаг юм шvv» гээд л бууж гарлаа.
Төмөр vнэн явдлыг эвээр тайлбарлах гэж янз бvрээр vзэхэд Баян улам бvр ширvvсэж
гуйланчин тvvлэгчинд нь хvрлээ.
Ямар нэгэн яршиг төвөг болохоос айсан Дулмаа сандран «тэгвэл vvнийг өгье» гэж ганц
байдаг эр хонио заасан чинь, зарц нарынхаа аль дөмөг юмыг элдэв аргаар луйвардаж сурсан
Баяны омог улам догширч «Та нараас гуйж байгаа биш. Оногдсон буянгаа бачтай гуйланчин
нарт идvvлэхгvй гэж байна. Өгье гэнэ шvv. Их гялайлгах нь» гээд Дулмааг тvлхэж орхисон
чинь ардаа байсан хөгнөнд тээглэн тас гэдрэгээ унав.
Төмөрийн нvд галзуу vхрийн нvд шиг дув дугариг болсноо царай нь чинэсэн, өргөн шанаа нь
зангиран Баяныг огцом тvлхэн vсрэн эхнэрээ тэвэрч авлаа.
Цахиур Төмөрийн уурласан гарт тvлхэгдсэнээ янгинаж байгаа ясаараа ойлгосон баян
уухилан босож зальтай нvдээр инээмсэглэн «Халх даяар нэрд гарсан эрийн уурлахыг харах
гэсэн юм. Над шигт нь ахдах тоглоом боллоо» гэлээ.
- Тогоо шиг гэдэстэй эхнэрээр минь тоглоод яах нь вэ? гээд Төмөр Дулмааг гар дээрээ
нандигнан өргөсөөр гэртээ оржээ.
Баян Төмөрийн эр чадал, зоригийг vг хайрлахгvй магтан тал засаж байгаад явжээ. Гэвч
тvvний дотор аймшиггvй зарцаас өшөөгөө авах хорт бодол оволзон элдэв арга сvвэгчлэн
байжээ.
«Энэ хvн зvгээр орхихгvй шvv. Нvдний нь гvнд хорсол буцалж харагдсан. Бушуухан эндээс
зайлъя» гэж Дулмаа уйлан хэлэхэд Төмөр гэнэн цагаан сэтгэлээр том шvдээ яралзуулан
инээмсэглэж:
- Өвгөн минь. Эр улсын тоглоом. Би харин тоглосныг нь мэдэлгvй нам цохичих шахсан шvv.
Бас тэгээд миний өвгөн хэзээ хэзээгvй хөнгөрөх гэж байхад хаашаа явах юм бэ гэж хариулдаг
байлаа.
Дулмаа өвдөж, Төмөрийн бор гэрт шинэ хvн мэндэлснээ хашгиран зарлав. Хvvтэй болсон
Төмөр тvмэн баяр, мянган жаргалын булгаар дvvрч хэлэх vг, гишгэх газраа олохгvй байв.
Нэхий өлгийтэй хэвтэж байгаа хvvгээ инээмсэглэн харж байснаа «Энэ лав над шиг мангар
юм болно шvv» гээд паржигнуулан инээдэг байлаа.
Орж гарсан хvн хvvгий нь хараад «Эцэгтэйгээ ямар адилхан юм бэ» гэхэд учир тоймгvй
баярлана.
Өдөр хонь хариулж явснаа оодонгийн vхэр шиг гэнэт давхиж гэртээ очоод намуухан унтаж
байгаа хvvгээ харж инээмсэглэн буцахдаа «Эрдэнэ засгийн унага» аа чадлаараа хашгиран
явдаг байлаа. Төмөр жаргаж, Төмөр инээж, Төмөр дуулж байхад тvvний энэ жаргалын
доогуур хорссон Баян зогсоо жолоогvй дарь булж, нэг өдөр тvvнийг арван зvгт нь бутаргаан
эвдэхэд бэлтгэж байжээ.
Төмөрт тvлхvvлснийхээ дараахан найз захирагчийндаа айлчлан очиж цадиггvй зарцаас
хариугаа авах тухай зөвлөн ярилцжээ.
-- Төмөрийг барихад шалтаг хэрэгтэй. Гэтэл бидэнд байхгvй. Бусад хошуугаар хэргийг нь
сөхvvлье гэхэд оргодлыг жил дарсан хэрэг босож ирнэ. Бас тэгээд Төмөр болбол жирийн нэг
эр биш. Өө сэв андахгvй чөтгөр гэж захирагчийн хэлэхэд «бvгж байгаа оргодол гээд л барьж
аваад хонгоны нь махыг борвин дээр нь буулгаж орхихгvй юу» гэж Баян хэлжээ.
- Бас л тэгж муйхардаж болохгvй. Ямар ч болов нэг шалтаг гаргах хэрэгтэй гэж захирагч
108
буурал гэзгээ маажин хэлжээ.
Тэр хоёр хэсэг дуугvй суув. Том гэрийн дотор айраг архины исгэлэн vнэр ханхалж, ногоон
ялааны дvнгэнэн дуугарах нэг хөгтэй дуу Төмөрийг эрvvдэх арга олоход нь саад хийх гэсэн
юм шиг шуугина.
- Би нэг морийг минийх гээд заргалдвал яах вэ?
- Цаадах чинь хичнээн уравч хvлээхгvй. Тэгэхлээр чамайг урах болно шvv дээ.
-- Тэгвэл ч давдаггvй хэрэг ээ
-- Захирагч нvдээ цавчлан, хааяа халуун архи шимэн хэсэг суув. Баян захирагчийн ам руу яс
горьдсон нохой шиг далжигнан ширтэж байлаа.
-- Надад нэг арга байна. Гэвч даруйдаа хийж болохгvй гэж захирагч vг бvхнээ таслан маш
аажим бөгөөд итгэлтэй хэлэхэд баяны нvvрэнд баярын туяа тодорчээ,
VI
Намрын бvгчим өдөр Богдын хvрээ халуун там хоёр адил гэдэг vнэн ажээ. Эссэн бохир
шаврын хурц vнэр хамар хорсгон халуун агаар нар хоёр хэлэлцэж тохирсон юм шиг жигнэж,
хувцас биед наалдан хар ялаа зай завсаргvй шавах нь тэсвэрлэхэд бэрх. Хааяа хуй босож
хөлөрсөн биед шороо наалдуулна.
Ийм нэгэн өдөр Эрдэнэ Довчингийн хашаанд байшингийн саравчинд хийх юмгvй сууж
байлаа. Бодолд нь төрсөн нутаг Сvхийн гол тvvний алтан шар намар эргэлдэж, сэтгэл нь
уйтгараар дvvрнэ.
Байшингийн довжооны хажуугаар ургасан бут ногоо vзvvрээсээ шарлаад амь тэмцэн, амьсгаа
нь давхцаж байгаа мэт харагдана. Ганц хvн мод хөрөөдөж байгаа хоёр аялгуут чимээ гол
тасрахын өмнө гэрээсээ өгч байгаа хvний амьсгаадах шиг сонсогдоно.
Арга барагдахдаа Гэрэлийн өгсөн самбуутай янжуурыг байн байн татавч огтхон ч тус
болохгvй ажээ.
-- Та галаа өгөөч гэж хажууд нь хvн дуугарахад харвал нам зузаан биетэй бор эр уул нь
цагаан байсан болов уу гэмээр алчуураар урсан гарч байгаа хөлсөө арчиж байлаа. Энэ бол
нөгөө бидний танил Дорж юм.
Дорж одоо Хужирбулангийн цэрэгт байгаа бөгөөд өнөө өглөө чөлөө авч хvрээнд орж ирээд
хэдэн мөнгө олох гэж тvлээ хөрөөдөж байгаа ажээ.
Шvдэнз авч байшингийн довжоон дээр сууж тамхи , татах зуур:
-- Мөн бvгчим байна. Маргаашнаас орох л байх даа гэлээ.
-- Орох гээд л байх шиг гэж Эрдэнэ бөртийх ч vvлгvй тэнгэр рvv ширтэж байж хэлэв.
-- Уул нь танай хашаа ч цэлгэр зайтай юм байна гэж шинэхэн чирчvv дээл сугалдаргалан
өмссөн Эрдэнийг энэ хашааны эзэн гэж бодсон Дорж эргэн тойрныг харах зуур хэлэв.
--Том хашаа гэж Эрдэнэ хариулах зуур янжуураасаа нэгийг авч Доржид өгөв.
Дорж янжуурыг асааж зуух зуур:
-- Дэндvv нялуун vнэртэй сэрvv татсан эд байна. Бодвол vнэтэй тамхи байх даа гэж ярилаа.
--Та тvлээ хөрөөдөж амьдардаг хvн vv? гэж Эрдэнэ асуув. Yгvй би цэргийн хvн. Хэдэн
мөнгө олох л гэж тvлээ хөрөөдөж явна гэлээ. Дорж хариулаад янжуураа сорж утаагий нь
алгуур vлээснээ, - уул нь би Луу гvний хvн. Та манай нутгаар явж байсан уу? гэв. Эрдэнэ
Доржийг ажиглан харснаа:
-- Явж байсан. Таны алдар хэн гэдэг бол гэж асуув.
109
-- Дорж гэдэг. Солгой Дорж ч гэдэг, урьд барилдахдаа солгой тонгордог байсан. Тэгээд л
солгой нэртэй болчихсон гээд нvдэнд нь гашуудал гэрэлтэн, магнайн арьс нь vрчлэн
зангирснаа нутагт хөгшин эх минь vлдсэн юм сан. Сvvлийн гурван жил огт сураг гарсангvй
гэлээ.
-- Эхийн чинь нэр хэн гэдэг юм бол гэж Эрдэнийг асуухад Доржийн нvд сэргэж:
--Та манай нутгаар саядаа явсан уу? гэж асуув. Өнгөрсөн жил явж байсан гэж Эрдэнэ
хариулаад хэрэггvй хэлэв vv дээ гэж бодлоо. Дорж баярлан, ойртож суугаад:
-- Буян гэдэг. Хоёр тамирын бэлчирээр нутагладаг. Баян Итгэлтийн хонийг хариулдаг
чавганц шvv дээ гээд Эрдэнэ өөд ширтэхэд нvдэнд нь сайхан сураг сонсохыг хvссэн баярын
горьдол, олиггvй хэл сонсохоос айсан болгоомжлол зэрэгцэн энэ хvн ямар юм хэлэх бол, муу
ээж минь сайн байгаа болов уу гэсэн асуудал сэтгэлд нь орж гарч байлаа.
Эрдэнийн нvдэнд хvрдний дэргэд хэвтэж байсан чавганцын харц, харагдах шиг, хараал зvхэл
нь сонсогдох мэт болоход өөрийн эрхгvй анивчив. Бас тэр ядарсан чавганцын vхэхэд гол
гэмтэн нь би шvv дээ гэж бодогдоод энэ хvнээс бушуухан зугтмаар санагдав.
--Таних байх аа гээд Эрдэнэ дуугvй болоход Дорж гайхан харснаа гэдрэгээ болов.
-- Ээж минь сайн уу? гэж Дорж нам дуугаар асуув.
-- Бид хоёр эр хvн. Бие биеэс нуугаад яах вэ дээ Эх чинь..гээд Эрдэнэ vгээ тасалж доош
харлаа.
Доржийн нvд нь гөлийж, хvрэн бор хацар дээгvvр нь нулимс урсаж байснаа «хэзээ бол?» гэж
асуугаад санаа алдав.
-- Цаад жил бурхан болсон.
-- Хоёр тамирын билчрээр нутагтай, Буян чавганц мөн биз дээ. Баян Итгэлтийн хонь
хариулдаг юм шvv дээ гэж Доржийн асуухад нь нvдэнд нь «тэгвэл биш» гэдэг vг хvссэн гvн
горьдлого харагдав.
-- Тийм ээ, бурхан болсон гэж Эрдэнэ намуухан бөгөөд тод хэлжээ.
Доржийн нvд манаран гөлөрч нулимсны дусал буланд нь тунарч байснаа хацар руу нь
доголжин дуслав. Ганц эхийнхээ толгойг тvшиж чадалгvй, тvvний vгийг сонсолгvй салсандаа
гомдож, хоолойд нь бөөн хар юм тагларан сэтгэл нь юу ч бодолгvй хар гаслангаар дvvрч
байв.
-- Таны алдрыг хэн гэдэг бол гэж Дорж гvн санаа алдсаны дараа асуув.
-- Миний нэр... Доной гэдэг гэж Эрдэнэ тvгдчин хэлэн. Дорж босож тvр зогссоноо,
- Доной гуай би орой ирээд тvлээгий чинь хөрөөдөж орхиё. Заавал ирнэ гэж авгайдаа
хэлээрэй гээд хашааны хаалга руу явжээ.
Yvнээс хойш Эрдэнэ Доржтой танилцав. Гэвч тvvнд vнэн нэрээ хэлсэнгvй. Нэгэн өдөр зах
дээр явж байгаад Доржтой дайралдав.
--Би нэг хөгшний ганц охинтой холбоотой болсон. Энvvхэнд бий. Доной гуай хамт очъё гэж
Доржийн хэлэхэд Эрдэнэ дуртай дагаж явлаа
Замдаа Дорж цэргийн амьдралын зовлон. Хот газрын ширvvн амьдрал, амьтны тvлээ
хөрөөдөж чавганц охин хоёрын амьдралд тус болдог тухай ярьж байлаа.
-- Ингэж тvлээ хөрөөдөөд хэд гурван мөнгө олох зав олдоод байдаг зvгээр юм даа гэж
Эрдэнэ хэлэв.
--Тийм ч биш. Манай дарга гоймон Баатар гэж ядуу хvний зовлон мэддэг хvн бий. Бас
тэгээд би цавчих, буудах, ялангуяа морин сургуульд овоо болохоор чөлөө өгдөг юм гэж
Дорж хэлээд инээмсэглэв.
Доржийн хадмын гэрт очиход ижилхэн хөх даавуу дээлтэй хоёр эр сууж байв. Тэр хоёр
110
Доржийг хармагц босож нэг нь
-- Чамайг бушуухан олоод ир гэсэн. За явъя гэлээ.
-- Юу болоо вэ?
--Цэргийн яамны өмнө жагсаж очоод хоол нэхье гэж шийдсэн, Бид төрийн цэрэг
болохоос гуйлгачин биш гэж тэр хvн хөмсгөө зангидан уруулаа шазалзуулан хэлэв.
Тэгээд тэр гурвыг явахад Эрдэнэ сонирхон юу болохыг vзэх гэж дагаж явлаа. Цэргvvдийн
жагсан ирэхэд яамнаас тvшмэд унан гарч ирэв.
-- Та олон цэргvvд юу гэж явна гэж нэг тvшмэл юу болж байгааг огт мэдээгvй дvр vзvvлэн
асуув.
-- Бид төрийн цэрэг болохоос биш гуйлгачин биш. Гэтэл бидэнд өттэй зовлогоор хийсэн
хоол хэд дахин өглөө. Ингэж байж чадахгvй гэж олон цэргvvд зэрэг зэрэг хашгирав.
Эрдэнэ тэр тvшмэлvvд энэ задарсан цэргvvдийг зад загнаж элдэн хөөх байх гэж бодож
байлаа. Гэтэл цагаан жинстэй малгайтай хvн цэргvvд өөд элэгсэг инээмсэглэн «Олон цэргvvд
минь тогтож айлд. Бид та бvхний хоолыг сайжруулан өттэй хоол өгсөн гэмтэнг цээрлvvлнэ»
гэж сандран хэлэв.
Тогосны өдөн отготой, магнаг дээл өмссөн, ширэвгэр хар сахалтай, нэг ноён яамнаас гарч
ирээд цэргvvдийг тоомжиргvй ширвэн харж тамшаалав.
-- Өлсөх гэдэг vнэг гvйцэх боллоо. Хоол өг гэж хэлээд нэг цэрэг олны дундаас урагшлан
гарлаа.
-- Дуугаа аяд. Чи ямар аймшиггvй цэрэг вэ гэж ноён сvр бадруулан хэлэв.
-- Хоол, Хоол. Бидний хоолонд халх дөрвөн аймгаас татаж авчирсан их юмыг өгөхгvй идэж
байгаа хvнийг цээрлvvлж өгөхийг бид шаардаж байна гээд л цэргvvд ам амандаа хашгирч
гарлаа.
Дорж олны дундаас давхин гарч «Хоол өгөхгvй юм бол бид яаманд дайран орно. Нөхөд минь
орцгооё» гэлээ.
Ноёны царай агшин зуур хувирч, ихэмсэг омог нь салхинд vлээгдсэн мэт алга болж «Олон
цэрэг та бvхний хоолыг сайжруулж өгөхийг бид амлая. Та бvхэн тайвширч хуарандаа
буцагтун» гэж хэлэхэд магнай дээр нь хөлс бурзайж байлаа.
Цэргvvдийг тайвшран хуарандаа эргэж очихыг бас нэг лам залбиран байж гуйв. Ингээд
цэргvvдийг тараахад Эрдэнэ Дорж хоёр буцав.
-- Та нарыг зvгээр өнгөрөөх болов уу? гэж Эрдэнэ асуухад Дорж тоомжиргvй
инээмсэглэснээ:
-- Нэг хоёроороо ирсэн бол барьж аваад банздах байсан. Гэвч эвт шаазгай буга барина гэдэг
шvv дээ гэлээ. Хэдэн өдрийн дараа цэргийн хоолыг аргагvй сайжруулж, цэргvvд хvч
нийлэн хөдөлснөөс хvссэн зvйлээ гvйцэтгэж авсан тухай сонсоод «олон хvн нэгдсэн цагт
юуг ч дийлж юуг ч олж чаддаг юм» гэж байсан алиа Петрийн vг санагдаж байв.
VII
Усан манан хадсан өвлийн хvйтэн өдөр Тамирын мөсөн дээгvvр шороо асгаж огтолсон
харгуйгаар цан болсон морьтой хоёр хvн давхиж гарлаа.
Өмнө нь Итгэлт, хойно яваа нь Галсан ажээ. Итгэлт өнөө өглөө Павловыг иржээ гэж сонсоод
найз нөхөртэйгөө уулзах гэж яаран яваа юм.
Павлов маань өвөл ирэх ёсгvй юмсан. Нэг л сvрхий хэрэг гарч дээ гэж дотроо бодож чухам
ямар хэрэг гарсныг тааж ядан элдвийг сэтгэн явна.
Өнгөрсөн зун Павлов ирэхдээ урьд урьдаас олзтой ирж билээ. Бас Тvнхэний орчим мал
маллах газар хамтарч байгуулбал улам ч их ашиг олох тухай ярьж байсныг санаж энэ хэргээ
111
тvргэн хийхийг бодоод ирсэн болов уу гэж бодно. Павлов зун ирэхдээ их юм ярьсан. Орос
оронд хаант засаг унаж, шинэ засаг тогтсон бөгөөд баян чадалтай хvмvvс олз олох сайхан цаг
ирсэн гэж ярьсан. Бас германтай хийж байгаа дайныг заавал дийлж дуусгах болсон болохоор
vхрийн vнэ улам хадаж олох мөнгө vлэмж болно гэж ярьж байсан санагдана. Найз минь олз
vнэртэж орхиод довтолж ирсэн байх гэж бодоход морь нь урагшаа ахиж өгөхгvй байгаа юм
шиг санагдан давхина.
Ингэж явсаар Павловын сууринд ойртож очвол яндангаар нь хөх утаа бургилан гарч
харагдав.
Павловын хашаанд ороод морио уяж байхад байшингаас Павлов, эхнэр охины хоёрын хамт
гарч ирээд зогсов.
«Бvр энэ хоёртойгоо ирсэн байна шvv» гэж бодоод ойртон очиж
-- Орос оо чамд намайг согтоох архи байна уу? гээд Итгэлт царгил нарийхан дуугаар
инээхэд Павлов дурамжхан инээмсэглэв.
Уулзахдаа баяр бахдал гэрэлтэж байдаг Павловын нvvрэнд ямар нэг занал хорсол буцалсныг
Итгэлт ажив. Тvvний царай нь барзайн хөмсгөө зангидан байшингийнхаа vvдийг тvшин
хөдөлгөөнгvй зогсоно.
-- Мое почтение гэж Итгэлт хөгжилтэй мэндлэв. Павлов хариу дуугаралгvй шууд ирж
Итгэлтийг тэврэн аваад vнсэв.
-- Итгэлт минь их орос улс баларсан гэхэд Итгэлт бvгдийн нvvрийг гайхан харлаа,
-- Муу амтай дамшиг вэ гэж нөхрийнхөө vгний бvрэн учрыг ойлголгvй хариулав.
-- Yнэн. Орос улс сvйрсэн гэж хэлэхэд Павловын хоолой нь чичирч байлаа.
--Германд дийлдсэн vv?
-- Тvvнээс доор юм болсон. За орж ярья гэлээ? Байшинд ороход чийг vнэртэж зэвvvн хvйтэн
vлээв. Авдар савтай юм энд тэндгvй хөглөн хэвтэж байв.
-- Манай орост улааны vймээн болж ядуучууд засаг булааж аваад миний байшин хашаа
хамаг юмыг дээрэмдэн авсан. Би vнэтэй цэнтэй жижиг сажиг юмаа аваад энэ хоёртойгоо
хамт зугтаж ирлээ гэж Павлов хэлэв.
--Тэд бол нvгэлтэй, бурхан шашингvй улс гээд эхнэр нvднээсээ том, том нулимс дуслуулан
уйлав.
-- Муухай юм болж дээ. Золигуудыг зад буудаад цусыг нь хольж орхихгvй гэж Итгэлт хэсэг
дуугvй байсны дараа хэлжээ.
-- Ихэнх цэрэг тэдний талд орчихсон гэж Павлов гомдолтой хэлэв.
- Галсан чи миний морийг хөтөлж давхиад Буянтын дэлгvvрээс хэдэн шил архи, хашаанаас
vхрийн гуя аваад ир. Бас Буянтыг хоёр шуудай ногоо өг гэж намайг хэлсэн гээд аваад ир.
Бусдыг маргааш болъё гэж Итгэлтийг хэлэхэд Галсан гvйн гарлаа.
-- Павлов, төр булаагаад зогсоогvй, хөрөнгийг нь хураасан оросын ядуучуудыг занаж, эхнэр
нь хураагдсан хөрөнгөндөө харамсан уйлж, Итгэлт элдэв vгээр тайтгаруулахыг оролдож
байтал Галсан хэлсэн зvйлийг нь авчирлаа.
Тэр шөнө хоёр найз архи ууж ярихад Павлов согтож пад пад хийтэл ширээ шааж өөрсдөө юу
ч хийж чадахгvй байж хvний буяныг булаасан зэрлэг хvмvvсийг элдвийн vгээр занан өшөө
авна гэж ярив. Гэвч чухам хэрхэн өшөө авахаа мэдэхгvй байв.
Заримдаа бухимдан муухай хашгирч, оросоор аль муухай хараалыг урсгаж байлаа.
-- Юманд учир, довонд хужир бий. Чи бухимдах хэрэг алга. Учир нь олдоно. Нэгэнт л чи бид
хоёр хоршоо болохоор миний хөрөнгө байсан цагт чи газардахгvй гэж Итгэлтийг хэлэхэд
Павловын сэтгэл хөдөлж учир тоймгvй vнсэнэ.
112
Хэдэн өдөр Итгэлт нөхрийн сэтгэлийг засах гэж хамт хvрээний хятад пvvсээр хэсэн архи ууж
хөгжилдөн явжээ.
Павлов ч гэнэт учирсан гунигт явдлаас сандарч бахардсан сэтгэлээс салж, цаашид юу хийх
тухайгаа бодох чадалтай болжээ.
Нэгэн өдөр тэр хоёр Буянтын пvvсэнд очиж ихэд дайлуулав.
-- Та хоёр намайг тоодоггvй шvv. Хэрэв бид гурав нийлж наймаа хийвэл ертөнцийн бvх
мөнгийг өвөртөлж чадна гэж Буянт шар шvдээ арзайлган хэлэхэд Итгэлт тоомжиргvй бөгөөд
ихэмсгээр:
-- Чам шиг хорголоо тоолсон наймаачин бидний аяыг даахгvй шvv дээ. Олон юм
шулганаад байх алга. Архи аваад ир. Миний жинчид чиний барааг хvрээнээс авчирч өгнө гэв.
- Одоо орос газар vймээн болсон. Yхэр худалдаж болохгvй. Харин дотор газар бол цаг
тайван, их наймаа хийж болно. Гагцхvv надад тийм бэл байхгvй гэж Буянт хоёр найзад
халуун ганзай аягалах зуур хэлэв.
Буянт бол хэдэн жилийн өмнө ар газар ирж дэлгvvртэй болоод одоо хирдээ их хөлжиж
чадаагvй учраас арьс ширний наймаа хийхээс хэтэрч чадаагvй хvн юм Тэгээд Павловын том
наймаа хийж байхыг хараад атаархан байдаг бөгөөд тэр ч байтугай гулдмай цавчиж хаясан
газар нь шөнө очоод лаа барин мөнгөний хэлтэрхий тvvж байсан ч удаатай билээ.
Гэвч жил өнгөрөх тутам хөлжиж, олох нь их болж байгаа ажээ.
-- Чи тэгээд бид хоёртой нийлбэл юуны наймаа хийх хvн бэ? гэж Павлов асуув.
-- Юу ч хийж болно. Манай газар хонь, гvv их vнэтэй шvv гээд Буянт нvдээ жартайлган
толгойгоо гилжийлгэн инээмсэглэв.
-- Бид хоёроос жаал юм идье гэж бодож байна уу? хэмээн Итгэлт хөгжилтэй инээв.
-- Тийм ёс хаа байна.
-- Бэлийг чинь харж байж болно. Бас тэгээд надад хийх чухал юм байна гэж Павлов хэлжээ.
Сар гаруй болсны дараа нэг өдөр Павлов Итгэлтийнд ирж
ярилцав.
-- Өвгөн чинь нутаг буцъя. Харин чи эхнэр охин хоёрыг минь харж байгаарай гэж
хэлэв.
-- Одоо чи яваад яах нь вэ?
-- Өшөөгөө авна. Тэд биднийг гэнэдvvлж дийлээд хөрөнгийг минь хураасан бол одоо бид
тэднийг дийлээд эхнэр хvvхэдтэй нь дvvжилж ална.
-- Дийлбэл ч дvvжилж алахаар барах уу даа.
-- Заавал дийлнэ. Яаж албал зvгээр вэ?
-- Зоосны нvхээр огтолж албал зохино, зэр зэвсэг хэрэгтэй шvv дээ. Яаж олно доо.
-- Олдоно. Би ганцаар биш.
Хэдэн өдрийн дараа Павлов явахаар мордоход:
-- Өвгөн минь. Эхнэр хvvхэддээ бvv зовоорой гэж Итгэлт хэлжээ. Бас хэдэн жилийн өмнө
гурван мориор худалдаж авсан мөнгөн тоногтой япон сэлээдий буугаа бэлэглэн өглөө.
Нөхрөө явахад эхнэр нь хашгиран уйлж, ухаан алдсан ба харин охин нь хэдэн нулимс
дусаасан боловч нэг л их гашуудсангvй,
VIII
Өвлийн дунд сарын хуучаар, Төмөрийнх Халзан хад гэдэг газар өвөлжив. Цаг сайхан, цас
нимгэн болохоор мал ч тарган сэтгэл ч тэнэгэр ажээ.
Өнөтэй өвөл, хонь хотолсноос хойш малчин хvн өөхөн дэнгээ барьж хоолоо идээд
113
ярьж суухаас сайхан юу байх билээ.
Төмөр, Дулмаа хоёр хонио хотолж гэртээ ороод, инээж баясан хvvгээ хуурайлав.
-- Аль вэ?... эр хvндээ хөө., гэж Төмөр суниаж байгаа хvvгээ харан инээв.
Дулмаа хацраа Төмөрт нааж хэсэг байснаа хvvгээ өлгийдөх гэхэд нь «Жаахан тарвалзаг» гэж
нөхөр нь хориглов.
-- Даарчихгvй байгаа?
- Хаанаас, дулаахан байна. Аль вэ...би хvvдээ хонгор морио өгнө... мэдэж байна шvv, инээж
байна, эр хvндээ хөө гээд Төмөр эргэж гал тvлэв.
-- Өлгийдье. Зогисчиж магад.
-- Гал өрдөж орхиё дэрвэлзэж л байг, эр хvндээ, хөө гээд Төмөр эргэж гал тvлэв.
Хvvхдийн яраглан тоглох авиа, хvvгээ өхөөрдөх Дулмаагийн дуутай холилдон Төмөрийн
сэтгэлийг хэмжээлшгvй жаргалын хөгөөр дvvргэж байлаа.
Хоточ нохой нь хуцаж эхлэв. Төмөр чих тавин чагнаснаа «Хоёр морьтой хvн ирэв бололтой»
гэлээ. Yнэхээр ч удалгvй төвөргөөн тод сонсдож, гэрийн гадаа ирээд «нохой хорио» гэх дуу
гарлаа. Төмөр гарвал хөтөлгөө морьтой хvн зогсож байлаа. Нохойгоо хорьж гийчнийг урьж
оруулав. Хөх дээлтэй өндөр нуруутай туранхай хар хvн ажээ. Харилцан мэнд амрыг мэдээд
ирсэн зочин Дулмаагийн дэвссэн журам дээр суужээ.
Цай хоол болж, алс газрын зочинг хvндэтгэн дайлав. Тэр хvн, Шагдар гvний хошуунаас
өртөөнд хөөгдөж зудын зургаад очоод одоо уул нутгаасаа ацагны өр авахаар яваа гэж
ярьжээ.
Төмөр гарч зочны морийг чөдөрлөн тавив. Yнэндээ энэ гийчин биш хорссон баяны хорт
санаагаар Төмөрийг барих шалтгааныг тарих гэж иржээ. Гэвч vvнийг Төмөр Дулмаа хоёр яаж
мэдэх билээ.
Эр эм хоёр монгол хvний сайхан заншлаар ирсэн зочныг хөл алдан хvндэлж зузаан дэвсгэр
засан олигтой дээлээрээ хучиж өглөө.
Өглөө босоод цай ууж байхад ирсэн зочин:
--Нэг морь маань эцээд явахаа болилоо. Та худалдаж аваач гэж гуйв.
-- Хээр морь нь уу?
- Тийм ээ, Яг тэр чинь.
--Холын унаа биш байна билээ гээд Төмөр бодолхийлснээ, бодвол оронд нь морь л хэрэгтэй
биз дээ гэж асуув.
-- Явуулын хvнд унаа л хэрэгтэй, Би мөнгө хайрлахгvй нэмж өгнө. .
-- Холын хvнийг яана гэх вэ. Нэг ажлыг чинь бvтээчих унаа өгье. Буцах замдаа залуу морь
өгнө биз дээ.
- Толгой, салгаж өгнө гэж байгаа юм биз дээ?
-- Би муу морь өгөхгvй,
-- Нэгэнд нь хээр морийг авна биз дээ,
-- Тэгэхээс биш дээ гэж Төмөрийн хэлэхэд зочин бие нь тавиран инээмсэглэв. Энэ
хээр морийг л Төмөрт худалдах зорилготой ирсэн юм. Ингээд давхар саран тамгатай
хээр морио Төмөрт орхиод оронд нь Төмөрөөс зээрд морий нь авч баярласан гялайснаа дахин
дахин хэлсээр ирсэн хvн явжээ.
Хэдэн хоногийн дараа Төмөрийнд бас нэг хvн ирж авсан хээр морийг нь «Өөрийн алдсан
морь, гэхдээ ганцаарангий нь биш азарга адуутай алдсан» гээд Төмөр азарга адууны хэрэгт
сэрдэгдэж хошуу тамганд баригдан банздуулав.
Хээр морь өгсөн хvний нэрийг асууж аваагvй болохоор буулгах эзэн буцах зам байсангvй.
114
Гэвч хилс хэргийг яаж хvлээх билээ. Баахан эрvvдэж байгаад гав гинжилж хар гэрт
хорив.
Дулмаа нөхөртэйгөө уулзах гэж хэд дахин очоод чадсангvй. Сvvлд нь алтан бөгжөө хахууль
болгож баймааж нэг удаа уулзаж хоол өгөх болжээ.
Хаврын дунд сарын шинийн нэгний vдийн хирд өргөн хашааны хаалга Дулмаагийн өмнө
нээгдэж хуягийн хамт ороход тэсэж боломгvй vнэр хамрыг нь цоргиж vс сахал нь ургасан
хvмvvсийн толгой мөглөнгийн нvхээр цухуйн гялалзсан хурц хар нvд тал бvрээс нь ширтэнэ.
-- Төмөр тэр байна гэж дагаж явсан хуяг vс гэзэг нь сэгсийсэн нэг хvн рvv заав.
Тэр хvн Дулмааг харснаа инээмсэглэх мэт болоод гинжээ хангинуулан дэгэж ирлээ. Дулмаа
угтан гvйх гэснээ шурган унав. Босох гээд чадахгvй болохоор мөлхөн очиж Төмөрийн
гинжтэй хөлийг тэвэрч авлаа. Битгий уйл! Миний өвгөн бос гээд Төмөр гавтай гараараа
татаж босгов.
-- Бие чинь ямар байна?
-- Сайн байна. Та хоёр ямар шvv байна даа? гээд ханцуйгаараа эхнэрийнхээ нулимсыг
арчив.
--Сайн сайн гээд Дулмаа эхэр татан уйлав.
Төмөр аргадаж хvvгийнхээ тухай асуун «эр хvн дээ хөө» гэж дахин дахин хэлнэ. Дэргэд нь
vргэлж хуяг харуулдан зогсох тул өөр юу ч ярьж болсонгvй. Төмөрийн хоолой нь зангиран
нvдний нь байн байн нулимс бvрхэвч сэтгэлээ чандлан барьж байлаа.
Дулмаа уйлан байж Төмөрийн гэзгийг самнаж өгөөд авчирсан хоолоо нулимстайгаа холин
өглөө. Ингэж шөргөн хашааны хаалгаар гартал Төмөрийн дуу хангинав. Чагнавал цээлхэн
хvдэр хоолойгоор «Эрдэнэ засгийн унага»-ыг дуулж байлаа. Гэтэл vгий нь өөрчлөн дуулав:
«Эрдэнэ засгийн унага уу даа
Эрмэг болоод хонгоруудаа
Элсэн толгойн өвөрт хөө
Эргэж хоринд, уулзана хөө
Товоо засгийн унага уу даа
Товолзос гээд жороо доо хөө
Тодрох vvрийн гэгээгээр хөө
Товчилс гээд очно доо хөө»
гээд Төмөрийн дуу тасрав.
Төмөр морин дээрээ давхиж явахдаа «Эрдэнэ засгийн унага»-ыг vргэлжлvvлэн дуулдгийг
Дулмаа сайн мэднэ. Yг аялгуугий нь ч бvрэн тогтоожээ.
-- Чи энэ дууг юунд vргэлж дуулдаг юм бэ? гэж Дулмаагийн асуухад «Холын замд давхиж
явахад нөхөр болдог юм. Нутгаасаа хол явахад нутаг минь болдог, ядрахад хvч, өлсөхөд хоол
болдог сайхан дуу юм шvv» гээд инээдэг билээ.
Энэ ч учраас vгийг нь өөрчлөн дуулсан нь сэтгэлд таавар бодол төрvvлэв.
«Миний нөхөр хоосон vг хэлэхгvй нэг л учиртай ингэж дууллаа» гэж бодоод сажлан явтал
нvдэнд нь алгуураар баярын цог асаж ундарсаар нvvр дvvрэн инээмсэглээд дөрөөн дээрээ
босож хатируулан «Эрдэнэ засгийн унага»-ыг дуулахад Төмөр нь дэргэд нь давхиж яваа юм
шиг бодогдож байлаа. Төмөр баригдаж хар гэрт хоригдсон нь Дулмаад vзсэн бvх зовлонгоос
нь хvнд зовлон байсан бол хайрт хvнээ гаргахад өөрөө оролцох болсон. Төмөр ухаанд нь
итгэж ёгт дуу дуулсныг ойлгож чадсандаа хэмжээлшгvй баярлаж байлаа,
«Би л ойлгосон хойно миний Төмөр хэлсэн газраа болзсон цагтаа очно» гэж бодоход хорвоо
дээр хамгаас vнэтэй хvнтэйгээ удахгvй учрах их жаргалын нар сэтгэлд нь бадарч байлаа.
115
Гэртээ ойртож ирэхэд саахалт айлын авгайтай орхисон хvv нь уйлж байлаа. Хvvгээ авч
vнсээд «Эр хvн дээ хөө» гээд хөхvvлэв.
-- Дулмаа! хvv чинь бvлээрээд байх шиг. Ажиж байгаарай. Авгай чинь төсөөрч орхиж дээ
гэхэд нь хvvгийнхээ магнайг vнсэн хацраа нааж vзвэл vнэхээр халуунтай ажээ.
Авгай сандран харьж цагаан тан авчирч өгсөн боловч хvvхдийн халуун нь буурсангvй эмч
залж хонио, лам залж хоёр vнээ нэг шараа барин гvрэм уншуулсан боловч тус болсонгvй.
Гурав дахь хоногийн шөнө дундын хирд бvр хvндэрч авгай эсэргэнэ гэдгийг мэдэж
Чингисийн хар домгоос эхлэн зээргэний шvvс өгөх хvртэл бvгдийг хийсэн боловч яаж ч
чадалгvй vvр шөнө хаяарахын алдад vрэгдэв.
-- Ээ бурхан тэнгэр минь ямар өршөөлгvй юм бэ? Эцэгт чинь би юу гэж хэлдэг билээ. Миний
хvv хараач, эцэгтээ ирээч, заяагvй эмийг өршөөгөөч гэж тас тэврэн хичнээн хашгиравч тус
болсонгvй хvvгийн бие улам улам хөрсөөр хөшив.
Авгай уйлан «Хvv минь сэтгэлээ барь. Одоо яая гэхэв» гэж байлаа. Yрээс салахын гашуудлыг
олон удаа vзсэн энэ хөгшин эх өөр юу ч хэлэх билээ дээ.
Маргааш нь өвгөн эмгэн хоёртой хамжиж хvvгээ оршуулан гэртээ буцаж ирээд ухаан алдаж
vдэш болсон хойно сэрэв.
Хvн жаргалын төлөө тэмцэж чаддагийнхаа хирээр зовлонг дааж чаддаг болохоор
Дулмаагийн өчvvхэн бие энэ хvнд зовлонд няц даруулчихсангvй уйлсаар сvvлдээ нулимс нь
гарахаа болив.
Ингэж байтал хорины өдөр маргааш болоод ирэхэд vдэш орой нь хонгор морио барьж
Төмөрийн эмээлээр эмээллээд хоол авч шөнө дундын vед хос морьтой давхиж Элсэн толгойн
vенд очиж vvрийн гэгээ хvлээн зогсов.
Зvрх нь цохилон байн байн нулимс асгарна. Сэрvvхэн салхи баруун хойноос vлээн уулзах
баярын хажуугаар юу гэж хэлэхээ мэдэхгvй сэтгэл зовнин байтал дорно зvгээс vvрийн гэгээ
тодорч эхлэв.
Гэтэл хажууд нь төмөрийн жингэнэх дуу гарч харвал тушаатай Төмөр дэгсээр хvрч ирлээ.
Хайрын халуун сэтгэлээр холбогдсон энэ хоёр хvн яаж уулзсаныг бичихэд vг vсэг хоёр
хvч хvрэхгvй мэт,
-- За бушуухан хариад хvvгээ аваад эндээс зайлъя гэж Төмөрийн хэлэхэд Дулмаа хариу
дуугаралгvй хэсэг тvгдэрснээ:
-Зvгээр чи минь бушуухан яв. Хvv бид хоёр vлдье. Даваа давж явахад манайд хэдэн морьтой
хvн ирэх шиг болсон. Харихыг чинь отож байж магад гэлээ.
--Ядахдаа хvvгээ vнсээд мордохсон... vгvй би ууланд бvгж байя, Чи хvvгээ аваад ир.
-- Болохгvй, Миний өвгөн яв. Бид хоёр алзахгvй, Май! гээд том хуурай өглөө.
--Чи минь хэлж байгаа хойно явдаг нь зөв байхдаа «Эр хvн дээ хөө», vг хэлж байна уу?
--Хэлж байнаа. Тvргэл миний өвгөн.
-- Ааваа гэж байна уу?
--Ааваа гэж байнаа... Тvргэл миний өвгөн!
-- Удсан ч vгvй Төмөр гинжийг мултлан «Дахиад гэмгvй хvнийг зовоохгvйн тулд
элсэнд булж орхиё» гээд булав.
--Хvvгийн минь хоёр хацар дээр гурав гурав vнсээрэй. Аав нь удахгvй эргэж ирээд авна гэж
хэлээрэй... «Эр хvн дээ хөө» гээд Дулмаагийн авчирсан хоолыг идэх зуур,
-- Номхон амьдаръя гэхэд болдоггvй хорвоо юм бол чадлаараа vзнэ дээ гэлээ.
Ингээд Төмөрийг мордоход Дулмаа «Тvргэл миний өвгөн гэж» тэвдэж байлаа. Нөхрөө далд
орсны хойно элс тэвэрч унаад чарлан уйлав.
116
Ингээд vдийн хирд гэртээ ирэхэд нь vнэхээр ч хэдэн морьтой хvн оргосон Төмөрийг мөрдөж
ирээд байлаа. Дулмааг хошуу тамган дээр дуудаж хорь шаахайдан байцаасан болов ч
«Мэдэхгvй ээ. Та нар л миний нөхрийг мэднэ»-гэхээс өөр хариу сонсолгvй буцаажээ.
IX
Монголын автономит засгийг унагаасны дараа гамин цэрэг Богдын хvрээнээс монголын
чухал чухал боомтыг эзлэхээр гарчээ. Энэ цэргvvд зам зуур тохиолдсон энгийн номхон
малчдыг дээрэмдэн, эмс охидыг хvчирхэж, тvмэн зовлон тарьж бvгж дvрвэсэн хvн аглаг
уулаар дvvрч, хvvхэд эмэгтэйчvvдийн гаслан уйлах дуу хадаж, буу дуугарах бvрд хэнийг
алав гэж зvрх шимширнэ.
Баруун тийш Улиастайг эзлэхээр гарсан хэсэг гамингийн сvvлч арван хvн Луу гvний
хvрээний өмнө Тамирын эрэг дээр буудаллаад дvрвэж амжаагvй айлуудыг цөлбөн дээрэмдэж
байлаа.
Бадарч гамин цэрэгт нvvр олох гэж нутгийнхаа хvмvvсийг сvрдvvлэн хэдэн морь дайчилж
аваад буудалласан цэрэг дээр очив.
Майхандаа хоол идэн шуугилдаж байсан гамингууд морин төвөргөөнөөр гарч зогсов. Зарим
нь буугаа авч бэлтгэв. Өчигдөрхөн дээрэмдэж авсан том эрээн майхны өмнө буунуудаа хэд
хэдээр нь шорлон тавьжээ. Майхны цаана гурван тэрэг, тvvнээс цааш хэдэн морь идэж
байлаа. Бадарч «энэ хэл мэдэхгvй золигнууд чинь арай буудаж орхихгvй байгаа даа» гэж
зvрх нь цохиловч сайн сэтгэлээсээ ирж байгаа хvн гэдгээ vзvvлэх гэж шууд явж очоод
мориноос бууж унаа морио тушиж хөтөлгөө морьдоо хvзvvнээс нь холбон уяад гайхан
зогсож байсан гамингуудын өмнө очиж алгаа хавсран марсайтал инээв.
-- Эрхэм ноёдын тvмэн амгаланг айлтгаж, та бvхнийг ёс алдаж, угтаж аваагvйн өршөөлийг
гуйя гэж Бадарч хэлэв.
-- Энэ лав эндvvрч ирээд аргагvй болох дээр залилах гэж байгаа хvн бололтой гэж
гамингийн ахлагч хэлэв.
--Гарцаагvй гэж нэг цэрэг хариулав.
Гамингууд өөр хоорондоо юу ярьж байгааг vл ойлгосон Бадарч дуугарсан гамингийн амыг
харж худал инээмсэглэнэ.
--Чиний морьдыг бид авна гэж ахлагч сvртэйеэ хашгиран хэлэхэд Бадарч:
-- Тийм тийм би сайн хvн байна гэлээ.
- Чамайг морьдоо өгөхгvй бол буудаж ална.Чи чөтгөр болно гээд ахлагчийн инээхэд бусад нь
дагалдан инээв.
-- Миний нэрийг Бадарч гэдэг. Луу гvний тахар хvн. Та нар бол аз хийморьтой улс
байна гэхэд
-- Энд чинь нэг сум орно гэж нэг гамин магнай руугаа долоовор хуруугаараа чичлэн заахад
бусад нь нирхийтэл инээлдэв.
-- Би та нарт морь нохой мэт зvтгэн дуртайяа тусална. Буутай цэрэг өгвөл хvссэн бvхний
чинь өгнө гээд Бадарч хи хи инээв.
-- Морьдыг чинь бид авна ойлгож байна уу? Чи чөтгөр болох хvсэлгvй бол бушуу зайл! гээд
ахлагч ойртон очиход Бадарч сөхөрч:
-- Алт, мөнгө, авгай хvvхэд алийг ч авчирч болно гэлээ.
-- Эмээлтэй морий нь би авна. Бусдыг нь та нар ав гэж ахлагчийн хэлэхэд цэргvvд
уралдан гvйж очоод морьдыг нь тайлан авцгаав. Бас нэг цэрэг унаа морийг нь хөтлөн ирж
ахлагчид цулбуурыг нь атгуулав. Бадарч «морийг нь өгч байна» гэж бодоод цулбуураа
117
ахлагчийн гараас авах гэтэл ахлагч Бадарчийн хуруун дахь том алтан бөгжийг харснаа
барьц vзээд шувт татан авлаа. Хэрэг буруу тийшээ эргэж байгааг ойлгосон Бадарч босч
«Би их сайн хvн» гээд цулбуураас барив.
Дарга гар буу гаргаж муухай хашгираад дээгvvр нь хоёр дахин буудав. Бадарч
бөгсөөрөө хийтэл суув.
Гамингууд хөгжилтэй инээлдэв. Бадарч инээх гээд чадсангvй шvдээ ярзайлгав.
--Яв гэж ахлагч дохиод Бадарч руу буугаа Бадарчийн сvнс зайлан vнхэлцэг хагарах шахан
гэдрэг гэж мөлхөн ухрав. Бадарч ухарсаар, ахлагч шагайсаар цэргvvд инээлдсээр хэсэг
болов.
Бадарчийг нилээд холдсон хойно гамингуудын зарим нь майхандаа орж, зарим нь олсон
морьдоо чөдөрлөж эхлэв. Бадарч эргэж гvйх гэтэл хvнд биеэ даасангvй шургачин унажээ.
Шар цай ч ололгvй морьд, бөгжөө алдсандаа гол нь харлаж гамингуудад хорсон явжээ.Тэр
шөнө айл ололгvй хээр хоноход шөнө дундын vед тэнгэр бvрхэж юv ч харагдахгvй болсноо
цахилгаан гялалзаж тэнгэр нижигнэн vер буужээ. Золтой л осгож vхсэнгvй арай гэж өглөө
болгов.
Шөнийн vерт Тамир хөөсрөн буцлан vерлэж өглөө эрт хөдлөх гэж байсан гамин хоригдлоо.
Нар гарахын vед тэнгэр цэлмэж хурц нар ертөнцийг соёрхов. Нойтон дээлэндээ дагжин
чичирч, учирсан гарздаа бухимдан гэлдэрч явтал гурван морь хөтлөөд Өлзийнд очих, дараа
нь Долгортой уулзах тэгээд уулзаж чадаагvй ганц ахынхаа мөрийг гаргах гэж явсан
Төмөртэй яг дайралдав. Тvрvvлж таньсан Бадарч нvvрээ буруулан, “Одоо ч Төмөрийн гараас
гарахгvй боллоо. Сахиус минь өршөөгөөч» гэж амандаа шивэгнэн явжээ. Гэтэл Төмөр
давхиж ирээд өмнө нь хөндөлдөн зогсов.
-- Сайн байна уу?
-- Сайн та сайн байна уу? гэж Бадарч газар шагайн хариулав. Төмөр өмнөө зогсож байгаа
хачин хvнийг ажигласнаа бvдvvн дуугаар инээж,
-Бадарч уу даа? Өршөөлтэй хvн даваан дээр, өртэй хvн зээл дээр гэдэг болж байх шив дээ
гэлээ.
Гарцаагvй танигдсанаа ойлгосон Бадарч, Төмөр рvv эгц харж
-- Тийм байна, Бадарч байна. За яахав уулзаж дээ гэж хэлэв.
Төмөрийн бvдvvн яргай ташуур хэзээ гавал руу нь буух бол гэж бодоход зvрх нь цээжиндээ
багтахгvй цохиловч биеэ барьж юу ч гэсэн бvх чадлаараа эсэргvvцэн тэмцэлдэхээр бэлтгэж
байлаа.
-- Чи чинь архи ууж яваад мориноосоо салж бороонд шалба цохиулж орхио юу?
- Yгvй ээ. Гаминд дээрэмдvvлж орхиод явж байна.
-- Гаминд аа! гэж Төмөр сонирхож асуув.
-- Тийм ээ. Чи ч одоо надаас өшөөгөө авах юм байгаа биз дээ?
-Ядарч яваа эр хvнээс өшөөгөө авах ягтаа тулсан эр би биш ээ гээд Төмөр мориноосоо
буугаад Бадарч руу ойртов. Бадарч хутгаа сугалж амь тэмцэн тулалдахад бэлтгэв.
-- Хутгаар яах нь вэ? Хэрэггvй. Би чамайг цохиё гэвэл мориноосоо юунд буух вэ дээ. Чи
намайг итгэхгvй байвал би урдаар чамайг хvлээд өгөх vv? гээд Төмөр хөгжилтэй инээв.
Тvvний ИНЭЭДЭНД нь сэжиглэлтэй юм огт байсангvй. Тэгээд ч морьтой ташууртай Төмөр
хэрвээ Бадарчийг алъя гэвэл алга урвуулахын төдий хэрэг гэдгийг Бадарч ойлгож байлаа.
— За чи эр хvн юм бол хэлсэн vгэндээ хvрнэ биз дээ. Эвдрэх нэг өдөр байхад эвлэрэх нэг
өдөр байдаг юм даа гээд хутгаа шидэж орхиод Төмөрийн дэргэд шууд ирлээ.
-- Тэр жилийн цагаан сараас хойш чи бид хоёр золгоогvй байх аа? Юу ч гэсэн золгож орхиё
118
гэж Төмөр хэлээд энэ хоёр золгов.
Тэгээд зэрэгцэн сууж. Бадарч гаминд буу тулгуулан дээрэмдvvлснээ сvр бадруулан ярив.
Гэхдээ ямар хэргээр очсоноо хэлсэнгvй.
--Би хvрээнээс гараад нааш явахдаа дээрэмдvvлсэн айлууд, дvрвэж сандарсан зөндөө хvмvvс
vзлээ. Алагдсан хvмvvс ч мэр сэр дайралдаж байна гэж Төмөр хэсэг дуугvй болсноо, --
хичнээн гамин байна? гэж асуув.
-- Арваад гамин байна гээд Бадарч Төмөр лvv харснаа, цөм буу зэвсэгтэй гэлээ.
--Арваад гэнээ! Хоёул дайраад цохилж орхиё гээд Бадарч руу харахад:
-- Цөм хурдан буутай шvv дээ!
-- Гэмгvй хvмvvс шиг ойртож очоод гэнэт дайрч морины сайнаар зав өгөлгvй цохилж
орхиё.
--Юу ч гэсэн бодъё. Чамд идэх юм байна уу? Бузар их өлсөж байна. Юу ч гэсэн гэдэс гарч
авъя гэхэд нь Төмөр богцноос чанасан мах гаргаж өгөв.
--Осолтой л ажил даа. Хурдан буу... гэж мах том том огтлон зажлах зуур Бадарч хэллээ.
-- Олон яриа хэрэг алга. Энэ модноос хоёр цохиур бэлтгэж аваад явъя, Чи миний
эмээлтэй морийг уна. Би зайдан унана гээд Төмөр босов.
Бадарч шийдэмгий бөгөөд итгэлтэй хөдөлсөн Төмөрийн зориг сэтгэлд захирагдан босож
тvvний морийг унажээ. Гамингууд бороонд нэвт норсон юмаа хатааж, буугаа майхныхаа
өмнө овоохойлон тавиад, наранд ээн хэвтэж байлаа. Зарим нь дуу аялан, зарим нь орон гэр vр
хvvхдээ бодон гуниглаж байв.
Харь нутгийн ард тvмнийг жигшин vзэх бузар хороор хордуулагдсан энэ хvмvvс vнэндээ бол
яг л дээрэмдvvлэн доромжлуулж байгаа хvмvvстэй адил эх, эцэг, ах дvv, эхнэр хvvхэдтэй
өөрийн улс vндэсний санаж сарвайх юмтай билээ.
Монгол орон тэдэнд гэм хийгээгvй. Буруу нь гэвэл тусгаар улс болохыг хvсжээ. Гэтэл
өөрсдийн нь хvсэж мөрөөдөж явдаг юмыг адилхан хvссэн ард тvмнийг жигшин vзэж өөрийн
эцэг, эх, ах дvv эхнэр хvvхдийг энхрийлэн хайрлаж vздэг атал бусад ард тvмэнд тийм эрх
өгөхийг хvсэхгvй нь юунд байдаг билээ! Энэ бол тэр хvмvvсийн буруу биш, тэдний жолоог
барьж, тэдний хvн чанар цагаан сэтгэлийг, миний гэр, миний ах дvv амраг садан болж байвал
бусдын тэр бvхэн хамаагvй гэж хордуулсан нийгмийн буруу билээ.
Хятад бол их улс, том орон болохоор тvvнтэй зэрэгцээ орших жижиг улс орон дагуул нь боол
нь байх ёстой. Эсэргvvцвэл хvчээр дагуулах нь хятадын бvрэн эрх гэж тэд ойлгожээ.
Төмөр Бадарч хоёр гэмгvй дvрс vзvvлэн сажилж зэрэгцэн явсаар ойртож очмогц мориндоо
ташуур өгч шийдмээ эргvvлэн дайрав. Гамингууд хэрэг биш болсныг ойлгож буу руугаа
гvйсэн боловч амжиж чадсангvй цохиулав. Ахлагч нь сэлээдийгээ авч Бадарч руу чиглvvлэв.
Бууны аманд онилуулсан Бадарчийн сэтгэлд vхлийн хар цахилгаан цахиж могой харсан
хулгана шиг гөлрөв.
Төмөр шийдмээ шидэж орхив. Цочсон ахлагч хэсэг зуур зог тусахад Төмөрийн бvдvvн
ташуур толгой дээр нь бууж дайван унав.
Ганц босоо vлдсэн гамин зvvн зvгийг чиглэн байдаг чадлаараа гvйв. Төмөр хашгиран дайрав.
Гамин гэнэт эргэж суугаад ямар нэг юм шулганан залбирав. Yхлийн аюул бадран хvн дvрсээ
алдтал айж, барайж харласан нvvр, галзуу бухын нvд шиг дугариг бөгөөд час улаан болсон
нvд нь Төмөрийн өрөвдөх сэтгэлийг татсангvй, өших жигших сэтгэлийг төрvvлэв. Нэгэн мөч
өнгөрөхөд хашгирснаас цээжнээсээ урт болсон гамингийн толгой дээр Төмөрийн ташуур
буужээ.
Төмөр морины амыг эргvvлэн харвал Бадарч мориноос буугаад vхэж гvйцээгvй гамингуудын
119
толгойг бvдvvн шийдмээр бяцлан цохиж байлаа. Төмөр мориноос бууж ямар нэгэн хvчинд
хөтлөгдөн саяхан цохиж унагаасан гамингийн дэргэд очив. Арван хэдэн настай бололтой
залуу ажээ. Муруйсан нvvрний нэг талд нь vхлийн сандрал нөгөө талд нь хvvхдийн гэнэн
инээмсэглэл тодорч байлаа.
Төмөр Бадарч хоёр дайрахын өмнө ахмад гамингуудын яриаг сонсон инээж байсан нь ч
нvvрнээс нь салж чадсангvй.
Төмөр явган сууж тэр гамингийн хvзvvн доогуур гараа хийж өргөв. Тэгээд зvрхий нь
чагнавал цохихоо байжээ.
--Чамайг хэн энд ир гэв гэж Төмөр дотроо шивэгнээд,
-- Толгойг нь бяц цохь гэж дэргэд нь ирсэн Бадарч хэлэв.
Төмөр гаминг тавиад бостол Бадарч толгой руу нь дэвсэх гэж хөлөө өргөв.
-Хэрэггvй гэж Төмөр хориглов
--За хөө олзоо хуваана даа. Чи буу авна биз дээ гэж Бадарчийг хэлэхэд Төмөр гvн бодол
болсон нvдээр ажиглан харснаа,
— Би юу ч авахгvй гээд эргэж мордоод баруун зvг явлаа.
X
Хавар хаяагvй эхлэв. Олон жилийн турш тvмэн ламын хөлд давтсан Заяын хvрээний
гудамжинд ч хавар довтлон орж ирлээ. Хашааны ёроолоор лууль, хэнз ногоо соёолон,
гудамжинд шалбааг тогтож өдөр өнгөрөх тутам дулаарч байлаа. Байн байн салхи шороо
босож, туйлаадас манаран оровч хавар ялж тэнгэрийн өнгө улам бvр хөхрөн тунгалаг болно.
Хавар хөлөг морины харц хvний хvvгийн сэтгэл нутгийн зvг чиглэдэг болохоор хvрээнд
байгаа банди нарын яриа хонь хурга хариулж, хурдан морь унаж явсан дурдатгалын
хvрээнээс холдож чаддаггvй билээ.
Заяын хvрээний их дацангийн зэрэгцvvлэн тавьсан жавдангийн арын эгнээний дунд хирд
Хонгор хэдэн бандийн хамт суугаад Луу гvний хушуу наадамд уралдсан тухайгаа ярьж
байтал хурал тарж лам нар гарцгаав.
Хаврын цагт хvний бие (нозоорон алхаа нь удаан болдог болохоор тарж байгаа лам нар
өвөлтэй адил шахалдан дайрдаггvй. Харин банди нар гvйлдэн гарч зодолдохоос эхлээд
наймаалах хvртэл бvх ажлаа хийдэг юм.
Хонгор дуганаас гараад, олны хөлөөс зайлан зогстол дэргэд нь гурван банди ирлээ.
-- Хонгор оо, Жаргалыг зодоод өгөөч. Шангий нь гомдоохгvй өгнө шvv гэж гуйхад нь
Хонгор тэднийг тоомжиргvй харан ихэмсэг ярвайж:
-Саваагvй нохой саранд хуцна гэгчээр Жаргалд хуцаж байж нийлгэсэн vv? гэж асуув.
Жаргал гэдэг бол нөгөө Хонгор, Бат хоёрыг зодсон гуйлгачин жаал билээ. Жаргал хvрээний
захад овоохой гэр алин болох нь танигдахгvй болсон бор гэрт эхтэйгээ хамт байдаг бөгөөд
өдөржин гуйж олсон юмаар хоёр толгой амьдардаг. Хатуу амьдрал Жаргалыг их юманд
сургасны дотор барагтай бандид дарлуулахгvй урьтаж нармайнд нь хvрч чаддаг сургуультай
болгожээ.
Анх хvрээн дээр ирсэн цагаас хойш Хонгор сvрхий зодооч болжээ.
Анхандаа зvгээр явсан гэмгvй бандийг ч өдөж байгаад зодож байсан бол сvvлдээ сайн
зодоончин гэж нэрд гарсантай нь шилж зодолддог болжээ. Бас сvvлийн vед банди нараас
хөлс авч өшөөтэй хvнийг зодож өгдөг болсон. Харин Жаргалтай анх зодуулснаас хойш
зодолдож vзээгvй явжээ. Yvний шалтгаан бол тэр хоёрын аль нэгэн нь нөгөөгөөсөө айсан
хэрэг биш. Харин зvгээр л учирч дайралдаагvйгээс болжээ.
Гурван банди өшөө авч өгөхийг зэрэг зэрэг гуйв. Жаргал амаргvй зодоончин бөгөөд тvvнийг
120
оновчтой цохилт, шаламгай зайлалт, ялангуяа өө алдахгvй хамар онодог өшиглөлтийг
Хонгор хэдэн удаа бахархан харж байсан. Хонгорт Жаргалыг дийлнэ гэх найдвар байсангvй.
Гэхдээ дийлдэнэ гэж айсангvй.
-- Та нар юу өгөх юм бэ?
-- Хагас жингийн нэг нэг дугуй өгье гэж нэг банди хэлэв.
-- Улаан vстэй тугалган тэвгээ нэмж өг.
-- Яаж болдог юм бэ? гэж нэг банди сандран хэлэв.
-- Тэгвэл зодуулж байхгvй юу гээд Хонгорыг явах гэхэд нь гурван банди зогсоож хэлсэн
тэвгийг нь өгөх болов.
Гурван банди хариад юу хэлж, багшаасаа ямар адис хvртэхийг бодолгvй тэр өдрийн олсон
гурван дугуй, улаан vстэй тугалган тэвгээ Хонгорт өгөхөд нь ташуур орхимждоо боож аваад
хамт явжээ. Замд тохиолдсон банди нар Хонгор, Жаргалтай зодолдохоор явааг мэдээд
сонирхон vзэхээр дагацгаав. Банди нарын тоо улам олшрон явж байтал «ламбугай юм
хайрла» гэж хашгирах танил дуу хангинан сонсогдов.
Хонгор банди нарын хамт нэг хашааны vvдэн дээр зогсон, гуйж баймааж олсон боовны
хэлтэрхий, vмх өөхөө хар хvvдийдээ хийгээд дараагийн хашаа руу явж байсан Жаргал дээр
очив.
-- За. Жаргал чамтай зөрөх гэж ирсэн. Хулчийхгvй бол хонзонгvй нулилцъя даа гэж Хонгор
хэлээд жижигхэн бөөрөнхий чулуу Жаргалд барив.
Ламын зодоон өөрийн дvрэмтэй байдаг. Зодолдохын өмнө юм санаж хонзогнохгvй гэж
хөөрөгтэй тамхиа солилцдог. Гэвч хөөрөггvй банди нар чулуу солилцож тамхилалцдаг.
Зодолдож байхдаа барьж болохгvй, эмзэг газар өшиглөж болохгvй, унавал цохихгvй. Тэгээд
хэн хамраас нь цус гаргавал тэр дийлсэн болдог. Бас нvдийг нь таглавал дийлсэнд vзэх удаа
бий. Гэвч vvнийг хоёр талын яриагаар болдог юм.
-- Чамайг хэн хөлслөсөн бэ? гээд Жаргал хvйтэн инээмсэглэв.
- Чамд хvртээлгvй, хаданд чимээгvй. Харин хулчийгаагvй бол зөръе.
Жаргал юу ч дуугаралгvй Хонгорыг ширтэн харж байснаа хар хvvдийгээ хашааны ёроолд
эвтэйхэн тавиад нусаа дотогш татсанаа:
--Хvсээд байгаа юм бол хангаад өгье гээд жижиг чулуу авч Хонгорт өгөв.
Тэр хоёр чулуугаа солилцон, тамхилж байгаа ихэмсэг дvр vзvvлээд буцаан өгч хоёр тийш нь
шидэв.
-- Хонзонгvй гэж зөрөөд, хануулчих дээрээ vг нь vхрийн баас, яриа нь ямааны хоргол
болохгvй шvv гээд Жаргал бэлтгэн зогсов.
Сонирхогчид тойрон зогсож, халз зодоон эхлэв. Жаргал хэдийгээр чадлаар илvv, бие бялдар
том боловч өрөмний өт шиг Хонгорыг олж цохиж чадахгvй ажээ. Ихэнхдээ Жаргал довтолж
Хонгор хамгаалж байв. Тойрсон улсад шахаж байгаад Хонгор руу довтолсон чинь хий
цохиод золтой л өөрөө намалдаглуулчихсангvй болохоор Жаргал хянамгай болж нэрд гарсан
өшиглөлтөө хэрэглэхээр шийдэж өө харан явлаа. Яг л хvссэн ёсоор нь Хонгор эгц довтлон
ирэхэд нь vл мэдэг ухарч хvмvvсийг тvшиж байгаад өшиглөв. Хонгороос бусад хvн бол
хэдий нь хамраа чимхэж авах байсан. Харин Хонгор баруун хацраа хадруулав. Сэхээ авч
амжаагvй байтал Жаргал довтлов. Толгойгоо зайлуулан булзтал Жаргалын хvнд гарт мөр нь
дайрагдаж, гишгэдлээ олж чадалгvй унав.
-- Гурван боовны зодоончин дэмийртлээ цохиулж байна гэж олны дотроос нэг
хэлэхэд хэсэг нь инээцгээв.
Хонгорын царай чавга шиг улаан болж тvргэн босоод шvдээ тас зуун Жаргалд ойртов.
121
Тvvний нvд цох хорхой шиг гялалзан гөлчигнөж байв.
-Дөрөв дэх боовыг чинь өгнө дөө гээд Жаргал довтолсон боловч гvйцэж чадсангvй.
Гуравхан боовоор зодож өгнө гэснийг нь бодох тутам Хонгорыг занах сэтгэл оргилон Жаргал
тэвчээрээ алдан гэнэн довтолгоо дахин дахин хийж байв. Бас
«Гурван боовны зодоончин...дөрөв дэх боовыг чинь өгнө
дөө» гэсэн vгийг сонссон Хонгор ч тайван ухаантай зодолдож чадсангvй.
Яваандаа хоёр тал улайрч, зөрж нийлэх нь улам олон боловч оновчтой цохилтыг хийж хэн нь
ч чадсангvй. Хоёул нэг нэг нvдээ хөх булуу болгосон боловч зодооноо зогсоосонгvй улам
махруун vзэлцэж байлаа.
Хvvхдvvд хашгиралдан хоёр зодоончийн сэтгэлийг улам хөөрvvлэн байв. Жаргал хоёр гарын
дараалсан цохилтоор довтлон ирэхэд доош сууж ольсон Хонгорын тэнэмэл цохилт нь
Жаргалын хамрыг дайрч цус садрав. Жаргал сууж хамраа чимхэн авлаа.
Цус vзэж сэтгэл ханасан сонирхогчид, таран явж эхлэв. Хонгор орхимжинд боосон гурван
боовоо аваад явах гэтэл нөгөө гурван банди Жаргалын хар хvvдийтэй юмыг цацан хаяад гvйн
алга болов.
Өдөржин явж олсон юм нь гудамжны нэг болсныг хараад Жаргал дуу алдан, цусаа
гоожуулан тvvж эхлэв. Жаргалын нvдэнд нулимс бvрхэж гудамжны шороо болсон юмаа
цустай гараараа базан авч байв.
Хонгор юмнаас нь тvvж өгөх гэсэн боловч Жаргал тvлхэж орхив. Хонгор огтхон ч
уурласангvй. Харин Жаргалын өмнө хэмжээлшгvй гэм хийсэн юм шиг санагдаж, тvvнтэй яаж
байж эв засах хvсэл оргилов.
-- Май, чи ав гээд орхимжоо задалж гурван дугуйгаа гарган өгөв.
-- Хvний цусаар худалдаж авсан бузар идээг би авахгvй гээд гар руу нь цохисонд
дугуй тал бvр тийш өнхрөн алга болов.
Жаргал хvvдийгээ vvрээд булан тойроод далд ороход Хонгор юу ч дуугарч чадалгvй зогсож
байв. Тэгээд гэнэт амилж ухаан орсон юм шиг гудамжны нөгөө тал руу
гvйв.
Гудамжаар тэнэж явсан хамуутай халтар нохой газар шиншлэн явсаар хэвтэж байгаа дугуйн
өрөөсөн галаас хазлан идэж эхлэв.
Хөлсний зодоончин, цусаар худалдаж авсан бузар идээ гэдэг vг Хонгорын сэтгэлийг
маажин, өнөөдрийн зодоонд дийлсэн биш, дийлдсэн юм шиг хар сэтгэл төрж байв. Хойноос
нь хvмvvс гурван боовны зодоончин гэж хашгираад байх шиг санагдаад гvйсээр байлаа.
Хашааныхаа vvдэн дээр ирж зогсоод алгаараа нvvрээ даран уйлав. Бас өөрөөсөө хэдэн сар
хvсэж мөрөөдөж байж өнөөдөр олж авсан улаан vстэй тэвгийг авч гараа хөдөлсөн зvг рvv
таягдав. Тvvнийг хаясны дараа сэтгэл хөнгөрөх шиг болж нулимсаа арчив.
Дахиад хөлсөөр хэзээ ч зодолдохгvй гэж бодоход хөлсөөр өдий төдий бандийг зодсон нь
юутай ч жишиж боломгvй гэмт бузар хэрэг мэт санагдав.
Хашааны хаалгыг алгуур онгойлгоход том хонх дvн дан гэж чичрvvлэн дуугарчээ. Энэ
хонхны дуу гэвш ламд хvн орсныг хэлж өгдөг бол Хонгор гэм хийсэн vед гэвшийг хуурах
vгээ бодох дохио болдог юм. Гэвч хэдийгээр өнөөдөр өдий төдий цагаар зодолдож, ирэх
цагаасаа хожимдсон боловч Хонгорт багшдаа хэлэх vг бодох чадал байсангvй. Гэртээ
ороход лам хялайн харснаа:
-- Хvрээд ир! гэлээ.
Хонгорыг ойртоод очиход урт хар эрихээр нvvрэн дундуур нь ороолгоод, юу ч болоогvй юм
шиг номоо уншив. Эрихний ширхэг бvрийн хэвээр нvvрэнд нь улаан гувруу тодрон гарлаа.
122
Гэвч Хонгорт өвдөөгvй юм шиг байв.
Хэдэн өдрийн дараа ус vvрээд явж байтал Жаргалтай дайралдаж мэндэлсэнд тэр хариу
дуугарсангvй ширвээд өнгөрөхөд нь
--Хонзон санахгvй гэсэн биш билvv. Yг чинь vхрийн баас, яриа чинь ямааны хоргол эр шив
дээ гэж Хонгор хэлэв.
-- Би хөлсний илжигтэй зодолдох гэж байснаа мэдээгvй юм гэж хэгжvvн бөгөөд хvйтэн
хариулаад эргэж ч харалгvй явжээ.
XI
Тэнгэрт од гялалзан, хvрээний нохдын ян ян хуцах дуу тасралтгvй сонсогдож, шөнө дунд
ойртож байхад хятадын пvvсэнд уригдаж найрлаад Довчин, Гэрэл хоёр нилээд халамцуу
ирэхэд Эрдэнэ морьдыг нь авч тэжээхээр явлаа.
-- Маргааш бидний бичиг цэргийн тvшмэд, Богд гэгээнд бат өршөөл өргөхийн учир би өглөө
эрт явна. Чи хамт явж морь барьж байна шvv гэж Довчин хэлээ ээдрvvлэн хэлэв.
-- Чи орж бай. Би Эрдэнэтэй хамт морь тэжээлцэнэ гээд Гэрэл Эрдэнийн хойноос явах гэтэл
нөхөр нь ханцуйнаас нь барьж,
-- Эхнэр ээ орж унтъя гэж тушаангуй хэлэв.
-- Дуртай юм бол ороод ширвэж бай гэж ханцуйгаа угз татан авч эргэж ч харалгvй Эрдэнийн
хойноос алхав.
-- За яв, яв хонгор минь, би хорихгvй гээд Довчин гэрийн зvг найган явжээ.,
Өглөө нь Эрдэнэ эрт босож хоёр морь эмээллээд бэлхэн болгов. Архиндаа шартсан Довчин
хаван нvдлэн арай гэж босоод шар тайлах гэж хэдэн хундага архи халааж уугаад, бантан
хийлгэж хоёр аягыг идээд Эрдэнийг дагуулан морджээ.
Замдаа Аюуш лам, Чулуун занги хоёртой нийлж цааш явлаа. Хvрээний том худалдаачин лам
нарын нэг Аюуш саяхан бээс болсноо бардамнан ярьж Богдод заяаны эмээ заалгах гэж зуун
лан мөнгийг Данигай сойвонгоор дамжуулан барьснаа ярив. Бас Бадамдорж шанзав Сангийн
яамны тvшмэл болгож өгсөн тухай онгирон ярьжээ.
-- Лам нар та бvхэн баахан дэндэж байна. Төрийн хэрэгт орох хэрэг алга гэж Чулуун, ламыг
зэмлэв.
-- Халхын заяа буянг шарын шашин сахиж байгаа болохоор бид лам наргvйгээр төрийн
хэргийг жолоодох нь сохор хэрэг гэж Аюуш бардам бөгөөд ихэмсэг хэлж хоолойгоо засав.
-- Төр бол хоёр баганатай байдаг. Нэг нь бол бид ван, бэйл, бэйс, гvн зэрэг бичиг цэргийн
тvшмэд, нөгөө нь гэвэл хутагт хувилгаан, хамба, цорж зэрэг санваартан лам нар болохоор
төрийн баганыг бид хамт тvшилцэх ёстой билээ гэж Довчин мэдэмхий хэлжээ.
-- Лам нар төрийн төлөө залбирч л байвал дээр. Хоёр багана байдаг юм бол нэг нь
бичгийн тvшмэд, нөгөө нь цэргийн тvшмэд. Өөр багана байхгvй гэж Чулуун хэлжээ.
Хэрэв цогчин дуганд тулж ирээгvй бол Аюуш Чулуун хоёрын энэ маргаан юунд ч хvрч
магадгvй байв.
Ямбаны хувцсаа өмсөж тогосны өдтэй отгоо намилзуулсан ноёд, тvшмэдийн цуваа дуганы
vvдээр орох гэтэл мундаг биетэй хэдэн дуганч зам хөндөлдөн хаажээ.
-- Юу болоод зогсоож орхив.
~ Цаад дуганч нар чинь юу гээд зам хөндөлдөөд байгаа юм бэ? гэх зэрэг vг ноёд тvшмэдийн
эгнээнээс сонсогдож байв.
-- Хэнийг ч битгий оруул гэж Шанзавын яамнаас зарлиг буулгасан гээд дуганч нар
гэдрэг нь шахаж эхлэв.
Довчин олны дундаас урагшлан гарч шахмал бvдvvн дуугаар: «дуганч та бvхэн зvйн явдлыг
123
ухамсарлаагvй бололтой. Бид бол тулгуур төрийн өрөөсөн багана болсон бичиг цэргийн
тvшмэд байна» гээд ихэмсгээр толгойгоо сэжлэн, ханцуйгаа даллан хаяж урагш алхав.
Гэтэл дуганч нар барсын сvvл, өргөстэй торлогоор ноёд тvшмэдийг нvvр нvдгvй занчиж
эхлэв.
Тvшмэдийн зарим нь учирлан ярихыг оролдоно. Зарим нь «Шалдан банди нар дэндэж
байна», «Бид нар төрийн тvшмэд байна» гэсэн боловч тус болсонгvй. Сvvлдээ ноёд тvшмэд
морьд руугаа сандран гvйв.
Довчин барсын сvvлэнд дайрагдан шургачин унаад нvvрэн дундуураа нойтон бургасаар
ороолгуулаад арай ядан мөлхөж мориндоо хvрээд ум хумгvй зугтав.
Тvшмэдvvдийг ингэж доромжлох зарлигийг их шавийн да лам Бадамдорж шанзав өгчээ.
Төрийн эрхмийн төлөө болж байсан хар, шар феодалын тэмцэлд vлэмж хонжоо олохын учир
Бадамдорж ийм хэрэг хийжээ.
Доромжлогдсон тvшмэдvvд гомдол нэхэж заалдахад шавь яам богдын зарлиг гэж уг хэргийг
шилжvvлэн аваад ноёд тvшмэдvvдийг тус бvр нэгэн мянган зулын vнээр торгожээ. Тvvгээр ч
барахгvй Богдын дэмжлэгээр Бадамдорж шанзав төрийн эрхийг эзлэн авч улсын ерөнхий
сайд болов.
Ингэж шар феодалууд төрийн эрхийг гартаа авч дураараа дургиж эхлэв. Энэ vед орос оронд
бадарсан Октябрийн их хувьсгалын эрх чөлөөний гэрэл монгол оронд нэвтрэн ирлээ.
Нэгэн дор пролетарийн их хувьсгалаас айн сандарч, нөгөө дор шар феодалуудад хорссон
засаг ноёд бахардахдаа балиусаас атгаж авна гэгчээр хятадад төрөө худалдахаар шийдэж
хvрээнд байсан хятадын элчин төлөөлөгч сайд Чин ванд бараалхаж хятад улсад дагаар орж
захирагдахыг хvсэв.
Монголын ард тvмний олон зуун жилийн баатарлаг тэмцлийн ачаар байгуулагдсан улс
төрийг хэргэм зэргээр худалдах vед хvрээнийхэн «богц, богц мөнгөөр богдыгоо худалдсан
сайдууд, дэнс дэнс мөнгөөр дэлхийгээ худалдсан сайдууд, магнаг дээлтэй сайдууд гуай,
маныгаа худалдаад гялайв уу» гэж гашуун дуу зохион дуулдаг болжээ.
Монголын эзэнт хаант төрийг залгих аятай цагийг хvлээж байсан хятадын хөрөнгөтний
засгийн газар төрийн энэхvv наймааг дуртай хvлээн авчээ.
Хятадад дагаар орохоор хэлэлцээ хийхээр очсон ноёдыг Чин И сайд ямбаныхаа хувцсыг
өмсөөд vvдэн дээрээ хvлээж аваад, арзгар урт шар шvдээ ярзайлган, нvдээ жартайлган инээж:
-- Эрхэм хvндэт сайд, тvшмэдvvдийг ёс алдаж холоос угтаж чадаагvй тvмэн ялыг минь
өршөөх ажаамуу. Тэнгэрийн хишгээр та бvхэн миний өчvvхэн гэрт гийгvvлэн ирсэнд
баярлавч барахгvй гээд тvшмэд, ноёдыг урин оруулж янжуур тамхи, сайхан хоол,
мэглvv архиар дайлав.
Сайдуудын хvсэлтийг Чин И их л анхаарч сонсож толгойгоо дохин, янжуурынхаа vнсийг
тамхины шаазан сав руу алгуур унагаж байлаа.
-- Энэ бол сайхан хэрэг. Дундад, монгол хоёр бол эзэн Чингэсийн vеэс төр улсаа хамт
байгуулж байсан тvvхтэйг мэргэн сайд ноёд мунхаг хvнээр заалгах юун билээ. Та бvхний
энэ хvсэлтийг засгийн газраа мэдvvлнэ. Мэргэн та нар биднээс хvсэх өөр зvйл байхсан болов
уу?
-- Гагцхvv Богд хаантан ба олон аймаг хошууны засаг ноёдын тушаал хэргэмийг хуучин
хэвээр хэрэглvvлэх биз гэж аймшиггvй гуйна гэж нэг ноён хэлэхэд Довчин алгаа хавсран,
өрөөсөн нvдээ анин хоолойдоо инээж «бичиг цэргийн тvшмэд биднийг төрийн албанд
хэрэглэн, цалин пvнлvvг зохих ёсоор хvртээж байхыг эрхэм мэргэн сайдаас хичээнгvйлэн
хvсэж байна» гэж нэмлээ.
124
-- Та бvхний энэ vлэмж хvслийг дундад улсын засгийн газар биелvvлнэ гэж өчvvхэн би итгэж
байна гэж элчин хэлжээ.
Ингээд тvvхэнд Чин И-гийн жаран дөрвөн зvйл гэж нэрлэгдсэн гэрээ бий болсон ба удалгvй
баруун хойт хязгаарыг сэргийлэн хамгаалах их цэргийн ерөнхийлөн захирах жанжин Сю Шv
Жан их цэргийн хамт монголд нэвтрэн орж ирэв.
Чин И сайдад монголын төрийг худалдах их олз, vлэмж гавьяанаас хожимдсон Бадамдорж
шанзав Шv жанжинд нvvр тал олохоор шийдэж хэдэн цаас захиа бичлээ.
Бадамдорж шанзав шадар нөхдийн хамт Шv жанжинд өргөх бичгийн эхийг өглөөнөөс эхлэн
бичээд оройн нар хана өөд цойлон гарахын vед дуусав.
-- За та нар харьцгаа. Би явуулчихъя гэж Бадамдорж хэлэв.
-- Шанзав аа би хvргэж өгье,
-- Болохгvй. Бидэнд атаархаж байгаа засаг ноёдод мэдэгдэж болохгvй. Та нарын аль нэгнийг
хvргэж өгөхийг харвал хэрэг буруу тийшээ эргэнэ. Энэ учраас найдвартай, бас тэгээд
бидэнтэй холбоотой гэдгийг нь хэн ч мэдэхгvй хvнээр явуулна.
-- Шанзавтны ухаан ч мөн саруул гэгээн байна.
-- Давхар бодож байна шvv.
--Ийм саруул бодолтой хvнийг ч яаж дийлэх билээ дээ.
Шанзав босож суниагаад хvйтэн инээмсэглэв. «Монголыг буулгаж авсан гавьяаг булаалдаж
байгаа Чин И, Шv жанжин хоёрын дунд яс хаяж, Шv жанжны цэргийн сvрээр Чинг
зайлуулбал давхар хонжоо олох ажээ». Гавьяа олж, засаг ноёдоос өшөөгөө авна. Тvvгээр ч
барахгvй Монголын орой дээр сууж Шv жанжны хvчээр дайснуудаа бяц цохиж чадах мэт
бодогдоно.
«Та нар Бадамдоржийг араар нь тавьж хэзээ ч чадахгvй. Хөгшин чинь шvдгvй ч гэсэн дvv
нараа хvлхэж орхино» гэж дотроо шивэгнээд хөмсгөө зангидав.
Yvд дуугарч донир лам орж ирэхэд Шанзав цочин эргэв.
-- Гэгээний элч ирээд танд бараалхахыг хvсэн айлтгаж байна гэж донир алгаа хавсрав.
-- Хэнтэй ч уулзахгvй. Харин морь бэлхэн болгоорой
-- За сайвар хvрэнг бэлхэн болгоё гээд донир ухран гарлаа.
Хэсэг болсны дараа донир буцаж ирээд алга хавсран «дээдсийн чухал бичгийг өгөх юм гэнэ»
гэж хэлэв.
-- Тийм бол тvргэн оруул гэж шанзав огцом дуугаар тушаав. Хаалга нээгдэж, шар дугтуйтай
бичиг, өргөн барьсан Жамбал орж ирээд өрөөсөн өвдөг дээрээ сөхрөн «Эрдэнийн тамгат,
тавантаа залж, есөнтөө өргөмжлөгдсөн Зая бандид гэгээн эрхэм шанзав таны тvмэн амгаланг
эрж энэ бичгийг дэвшvvлэн барив» гээд нахисхийснээ босож зогсов.
— Yгvй энэ чинь дээдсийн бичиг гэсэн биш билvv?
- Жа тийм ээ. Бандид гэгээнийг бид шавь нар дээдэс гэж өргөмжилдгийг эрхэм шанзав юу
айлдах билээ дээ гээд Жамбал нvдээ таталзуулан инээмсэглэв.
Сvvлийн vед Бадамдорж шанзав богдын зарлигаас өөр хvнтэй уулзахаа больсныг Жамбал
мэдсэн учир ийм арга хэрэглэжээ.
Нэгэнт бичгийг авсан болохоор Бадамдорж нvдний шилээ хийж аажим хөдөлгөөнөөр дугтуйг
задлан бичгийг гаргаж хошуугаа жуумалзуулан уншив. Дуусаад Жамбалыг ажиглан харахад
өмнөөс нь хоёр ногоон нvдээ гөлийлгөн ширтэж байв. Бадамдорж тэссэнгvй харцаа хариулав.
Уул бичигт Бадамдоржоос шавь нарыг ивгээж, хошуудыг хавчиж байгааг магтан сайшааж,
Заяын шавь Жамсран бэйсийн хошууны хооронд гарсан газар нутгийн будлианыг тvргэн
тасалж өгөхийг хvсчээ.
125
-- Та нар хvний нутгийг луйвардах гэж байгаа байлгvй дээ гэж шанзав сvр бадруулсан
ширvvн дуугаар хэлэв.
--Халхын наймхан тамгатай хутагтын нэг тийм сvнсгvй юм хийхгvй гэдгийг өчvvхэн би
эрхэм шанзавт аймшиггvйгээр айлтгая гээд өврөөсөө алтан тойгон ембvv гаргаж «гэгээн
таны лагшинг асуун барьсан билээ» гэж худал инээгээд барив.
--Чи чинь эрvvл хvн vv?
--Нэгд бол манай гэгээн таны сайн нөхөр бус уу? Хоёрт бол хошуудын засаг ноёд таны
өмнөөс муна баривал бид шавь нар таны төлөө морь нохой мэт зvтгэх бус уу? гээд Жамбал
нахис гэлээ
-Анхандаа «Ямар улаан амьтан бэ?» гэж зэвvv нь хvрч байсан шанзав Жамбалын vгийг
таслах гэсэн боловч зогсож өгсөнгvй. Сvvлд нь Жамбалын «улаан дайралт» д шанзав ялагдаж
олбог дээрээ завилан сууснаа:
-- Заяын гэгээн олон ийм шавьтай бол халхад хэцvv хэрэг болж магад юм байна гээд
инээмсэглэв.
-- Гэгээний өчvvхэн шавь нарыг Эрдэнэ шанзав таалан ивгээж байгаа бол бидний
жижигхэн хvсэл биелэгдэх болжээ гээд Жамбал гөлөлзөн зогсоно.
Шанзав будлиантай нутгийг Заяын шавьд өгөх тухай улаан шугамтай бичиг хийж өгснөөр
барахгvй Жамбалыг vнэлж бичгээ Шv жанжинд хvргvvлэв.
-- Шанзавын бичгийг Шv жанжипд барьж, таныг нууцаар нvvр учруулж өгөхийг өчvvхэн
шавь аймшиггvйгээр хvлээн авна гээд Жамбал явсан билээ.
Yнэхээр ч Шанзав Шv жанжинтай хэд дахин нууцаар учирч богд хааны төрийг буулгах
тухайн бvх асуудлыг ярьж тохиролцов.
Шv жанжин цагийг алдалгvй хөдөлж Чин И-г гэрийн газар нь хорьж жаран дөрвөн зvйлийн
гэрээг хvчингvй болгон Богдын ордонг цэргээр бvслvvлэн монгол нь хятадад vvрд
захирагдах бичгийн эхийг зохиож Бадамдоржоор гарын vсэг зуруулан Бээжинд явуулжээ.
Ингэж Шv жанжны цэргийн дарангуйлах засаг тогтон Монголын ард тvмний зовлон зvдvvр
хязгааргvй болов.
Шанзав Жамбалын чадлыг vнэлж өөрт нь хvчин зvтгэхийг хvсвэл «өчvvхэн би Зая бандид
гэгээний найдварыг хvлээсэн элч болохоор хэн миний толгойг мэдэх билээ» гээд буцжээ.
Yнэндээ Жамбал Бадамдоржийн энэ хэрэгт итгэхгvй байжээ. Монголд гаминг эсэргvvцсэн
тэмцэл өдөр ирэх бvр өсөж байгааг харсан Жамбал Сю-Шv-Жан Бадамдорж шанзав хоёрын
наймааг, ямар урт наслах юм биш, гэж бодсон учир энэ хэргээс хол явъя гэж шийдсэн билээ.
XII
Өвлийн нэгэн жихvvн хvйтэн өглөө Эрдэнэ Довчингийн дөрвөн морийг дунд голоос усалж
ирээд пинд оруулж овъёос тавин өгөөд гартал хашааны хаалга нээгдэн гамингууд орж ирээд
олон таван vг ч ярьсангvй шууд морьдыг нь холбон авч явах гэхэд Гэрэл, гvйн очиж
гамингийн даргын хөтөлж явсан жороо хээр мориныхоо цулбуураас барин угз татаж авлаа.
Гамингийн дарга Гэрэлийг шалиг нvдээр харснаа мориноос бууж дэргэд нь очоод «ямар
зоригтой хvvхэн бэ» гэж ярзайн инээмсэглэв.
--Эрдэнэ минь яадаг билээ. Салгаж vз. Цаадах чинь яаж ч магад хvн шvv гэж Довчин
хоолойгоо чичрvvлэн Эрдэнийн ард орж тvлхэнэ.
-- Илжиг минь чамд морио өгөхгvй гээд Гэрэл тэвэрч авах гэсэн гамингийн даргыг алгадав.
--Яасан догшин байна. Тан шиг сайхан хvvхний морийг эс авбал би эр хvн биш болно гэж
гамингийн дарга эрх хав шиг сагсагнан хэлэв.
Довчин «Эрдэнэ минь Эрдэнэ минь» гэж аахилна. Гамингийн дарга Гэрэлийн урт нударгаас
126
барьж авлаа. Эрдэнэ ухасхийн очиж гамингийн даргын зэвхий саарал цамцны мөрөн дээрээс
базан авч угз татан Гэрэлийг салгав.
Дарга сэлээдий бууныхаа ишнээс шvvрэн авснаа болиод Эрдэнэ өөд харвал тэр нь чулуун
хvн шиг хөдлөх ч vгvй, дуугарах ч vгvй зогсож байлаа. Энэ хоёр хэрсэн бух шиг ширтэлцэн
зогсов.
-- Эхнэр минь, хэрэггvй. Энэ муу адсага олдож болно. Өгч орхи! гээд Довчин
амьсгаадавч тvvнийг анхаарч сонссон хvнгvй.
Гамингийн дарга хvйтнээр инээмсэглэснээ тvргэн эргэж мориндоо мордоод явахад цэргvvд
нь дагав.
--Муу сайн дээрэмчид чинь гурван морийг минь өгсөнгvй шvv. Турсагыг нь хуулах
юмсан гээд Довчин нvдээ хурцлан хошуугаа мурилзуулж байв.
Хэдэн өдрийн дараа монголын автономит төрийг буулгах бузар ёслол болж, Очир дарийн
хувилгаан богд Жавзандамба хутагт, Да Жунтан Юудань-Ши Кай-гийн зурагт мөргөн,
Бадамдорж Шанзав монголыг буулгаж өгсний шанд хагартлаа баяжив.
Монгол нутгийг боолчлол, доромжлолын хар манан бvрхэж маргаашийн цуст яргалал
бvхний зvрхийг базсан тэр нэгэн өдөр Эрдэнэ гудамжинд Доржтой
дайралдав.
--Эрдэнэ минь vvнээс илvv гутамшигт хэрэг байхгvй шvv дээ. Эзэн хаан маань хятадын
зурагт мөргөнө гэсэн чинь юу гэсэн vг вэ. Бид тулалдсан бол тийм ч амархан дийлдэхгvй
юм шvv. Даржаа баатар бууж өгөхгvй, vзэлцэнэ! гэж дээдэст айлтгахад дээдэс « тэгж
болохгvй» гэж зарлиг буулгасан гэнэ. Одоо тэгээд маргааш өглөө бид цэрэг зэвсгээ
хураалгана гэж Дорж тvмэнтэйеэ гашуудан гаслан ярилаа.
-- Бид чинь ингээд дахин боол болох хэрэг vv? гэж Эрдэнэ асуув.
-- Боолын боол болох нь тэр. Гэвч монголын заяа их л дээ. Гаслах цаг байхад баярлах өдөр
бас байх ёстой гэж Дорж хэлсэн боловч юу болоод хэзээ баярлахаа өөрөө л мэдэхгvй
байжээ.
Маргааш нь Богдын цэрэг гаминд зэвсгээ хураалгав. Саяхан гартаа чанга атгаад ялж байсан
зэвсгээ хураалгаж байгаа өмссөн дээл нь ноорхой боловч хvдэр, эрсийг хараад Эрдэнийн
сэтгэлд харийн дайсныг занан хорсох бодол өөрийн эрхгvй дvрэлзэв.
Доромжлолоор зvрхий нь атгах гэсэн гамингийн бодол монгол хvн бvрийн сэтгэлийг жигшил
хорслын галаар дvvргэв. Тэндээс Эрдэнэ харанхуй бодолд дарагдан гэлдэрч явтал хоёр гамин
нэгэн эмэгтэйг хашгируулан чирч яваа харагдав.
--Монгол ах дvv минь. Энэ буруу номтноос авраач. Би нөхөртэй хvн шvv гэж тэр эмэгтэй
хашгиравч хоёр цэрэг тvvнийг тавьсангvй. Орчин тойрны хvмvvс ч тусалсангvй.
Эрдэнийн уур нь гэнэт буцалж шуугин очоод хvнд гараараа нэг нэг цохисон чинь хоёр цэрэг
тонгорцоглон унаж, хvvхэн алга болов.
Энэ vед зэвсгээ хураалгасан шившигт явдлыг vзээд хорсон буцалж явсан Цэвээн тэргvvн,
Гомбо бэйс хоёр нэг монгол хvн хоёр гаминг унатал цохихыг бахдан харлаа.
Эрэмгий чадал, эр зориг ч бидэнд байгаа л юм даа. Гагцхvv хөтлөөд явах хvн л дутагдаж
байна гэж Гомбо бэйсийг хэлэхэд:
-- Би ер нь Семоновоос тусламж гуйя гэж бодож байна. Элч л явуулъя. Та зөвшөөрөх
vv? гэж Цэвээн тэргvvн хэлэв.
-- Мэргэн санаа байна гээд vгээ таслав.
Эрдэнэ рvv хашаанаас гарч ирсэн зургаан гамин дайрав. Эрдэнэ баруун зvvнгvй vсчиж
зодолдсон боловч шоргоолж шиг овоорсон гаминд баригдан хvлэгдэв.
127
-- Ийм хvнийг явуулбал зvгээр vv гэж Гомбо бэйсийн хэлэхэд Цэвээн тэргvvн ямар нэгэн
мэргэн арга олсон бололтой морины амыг эргvvлж, хvлээстэй Эрдэнийг тойрон байгаа
цэргvvддээ юм хэлж байсан даргын дэргэд очиж, тvрийвчнийхээ буланг нударган дотроосоо
цухуйлган vзvvлж:
--Эрхэм ноён, надад энэ муу боолыг өгөөч гэж хvлээтэй хэвтэж байгаа Эрдэнэ рvv зангав.
Дарга инээмсэглэн, Цэвээн тэргvvний дэргэд ирээд «хэд вэ» гэж шивэгнэв.
--Хорин таван янчаан
--Хорин тав.
-- За яахав хорин тав.
Дарга, Цэвээн тэргvvний өгсөн хорин таван мөнгө янчааныг авч эргэмэгц Эрдэнийн
хvлээсийг тайлуулаад зогссонгvй, Эрдэнэд анхны цохиулсан хоёр цэргийг хэд хэд алгадав.
Эрдэнийг аваачаад гурав хоног сэлээдий буугаар буудах сургууль хийлгэж байлгаад нэг орой
Цэвээн тэргvvн уулзав.
-- Чи ч гамингуудтай сайн зодолдсон шvv. Би хараад их л баярласан.
--Эмэгтэй хvнийг тvмний нvдэн дээр доромжилж байхыг хараад тэвчиж чадаагvй юм.
-- Манай монгол ч бузар доромжлогдож байна даа гээд Цэвээн тэргvvн гvн санаа алдаж
Эрдэнэ рvv харлаа.
-- Зэвсгээ хураалгахгvй vзэлцэх л ёстой байсан юм даа гэж Эрдэнэ хэлэв.
Цэвээн тэргvvн чухам энэ vгийг хvсэж байжээ. Эрдэнийг зальтай нvдээр ажиглан харснаа урт
санаа алдаад:
-- Тийм л байсан. Гэвч одоо нэгэнт хожимджээ. Өөр зам хайх хэрэгтэй байна.. гээд Эрдэнэ
рvv ширтэв.
-- Өөр зам байвал та хэлээд аль. Би морь нохой мэт зvтгэхэд бэлхэн байна гэж Эрдэнэ
шууд хариулав.
Цэвээн тэргvvн их л бахдалтай инээж босоод том гэрийн дотуур ийш тийш хөрөөдөн хэсэг
алхсанаа:
-- Эр хvний яриа шууд бол сайхан. Ялангуяа улс орон маань ийм зовлонд ороод байхад эрс
яриа, ганц зориг хэрэгтэй. За ийм байна. Чит хотод Атаман Семомов гэж орос улсын нэртэй
ноён их цэрэг хөдөлгөж, бидэнд туслах гэж байгаа. Тvvний явуулсан хvн одоо хөвчийн
жонон вангийн нутагт бидний төлөөлөгчийг хvлээж байгаа. Тvvнд чамайг явуулья гэж бодож
байна. Замд саад аюул их. Гамингууд хvрээг бvслээд шувуу ч орж гаргахгvй байцаан шалгаж
байгаа. Гэтэл та бол бидний бичгийг авч явах болно гэж хэлэв.
-Тэр ноён монголыг гамингийн доромжлолоос салгаж өгөх юм уу?
-- Яриа юу байхав дээ!
-- За тэгвэл хэзээ гарах вэ?
-- Өнөө орой гарч болно.
Тэнгэр бvрхэж байснаа гэнэт цэлмэж том гэгчийн дугариг сар ертөнцийг гийгvvлэв. Эрдэнэ
хос морьтой явсаар Наймаа хотын өмнө хvртэл гаминтай тулгарав.
--Би гэмгvй хvн байна гээд морио татан зогстол өмнөөс нь дөрвөн морьтой гамин гарч ирлээ.
-- Эрдэнэ бөөнд нь барин буудаад мориндоо ташуур өгч зvvн зvгийг чиглэн хурдлав. Гэнэт
дуугарч нэг морийг нь алсан бууны дуунд сандарсан гамингууд ухаан орж амжаагvй байхад
Эрдэнэ тэд нараас нилээд холдож морины дэл рvv бөхийн, хааяа хааяа эргэж харан давхиж
явлаа. Гэтэл олон буу тачигнан сум тал бvрээр нь шуугин исгэрч эхлэв. Нэг мэдэхэд Эрдэнэ
Улиастайн голыг гарч Туулын хойт талыг барин давхиж явлаа.
Буун дуу холдсоор, салхит хошуу хvрэхэд бvр чимээ тасрав.
128
Эрдэнэ хурдаа татаж урагш эргэн Туулыг гаталж гараад голын шугуй дагаж хатируулан
явжээ.
Салхинд шуугих бургасны дуу, морины амьсгаадахаас өөр чимээ сонсолгvй явсаар горхийн
ам өнгөрч vvрийн гэгээтэй золгов.
Дорнот уулсын орой дээгvvр манхайн цайж байгаа шинэ өдөр Эрдэнийн амьдралд юу авчирч
өгөхийг таахад хэцvv боловч том аюулаас энэ удаа мэнд гарсан их завшаан сэтгэлд нь ямар
нэгэн баярыг авчирч байлаа.
XIII
Гамингийн замаас оргон зайлсан Итгэлтийнх Хануй голын өмнөх дvнхгэр хар уулын ард
нутаглаж байлаа. Суурь малуудаа зайлуулж чадсанаас гаминд өнчин ишиг ч алдсангvй.
Монголд болж байсан vймээн Итгэлтийн гэрт орж ирээгvй эзний нь сэтгэлийг ч хөндөөгvй
байжээ. Гамингууд Луу гvний хvрээнд орж дээрэм хийсэн боловч хоёр гурван навтархай хар
гэр зориуд буулгасан Итгэлтийн хашаанд тоож орсонгvй өнгөрчээ.
Нэгэн өдөр Итгэлт хоёр морь бариулж хос морьтой Луу гvний хvрээ рvv Павловын гэр
бvлийг эргэх, бас бус ажилтай явжээ.
Павловын эхнэр хvvхэд гамингийн замаас дvрвэж зайлсангvй. Учир нь гамингууд оростой
эвдрэлцэхгvйг хичээн оросын харьяат нарт халддаггvй байжээ.
Гарсныхаа маргааш орой нар жаргахын өмнө Павловын сууринд ирвэл хашаанд нь арван
хэдэн морь уяатай байлаа. Байшинд өдий төдий хvн шуугилдан их л хөгжилтэй байв.
Морьдоо уяад орвол сvрхий согтсон Павлов угтан ирж тэврэн vнсээд «миний сайн нөхөр
баян Итгэлт гэдэг хvн. Эд бол миний нэгэн зорилгот анд нар танилцацгаа» гэж хэлэн орос
хэлээр өөрөө орчуулав.
Павлов Ангарын хотод очоод цагаантны бослогод идэвхтэй оролцож Омск хотод гадаадын
зэвсэг, дэмжлэгээр байгуулагдсан Колчакийн цэрэгт оржээ. Улаан армийн эсрэг гарамгай
тулалдаж большевикуудыг хайр найргvй хядсанаас офицер болжээ.
Уралыг өнгөрөн байлдаж явтал улаан армийн их хvч Колчакийн эсрэг довтолж, Омскийн
засаг устаж арми нь эргэж харалгvй зугтав. Нэгэн талаас улаан армийн хvчтэй довтолгооны
буцлан хөөсөрсөн их vер, нөгөө талаас хагд өвсөнд орсон тvймэр шиг оволзон гарсан
Сибирийн партизанд шахагдаж хаданд хавчигдсан төмс шиг болсон Павлов нөхдийн хамт
монгол руу оргон иржээ.
--Бид эхлээд улааныг зад цохисон. Дараа нь дийлэгдсэн. .Гэвч бууж өгөөгvй. Хvч залгаж
байгаад vзэлцэнэ гэж Павлов урт яриагаа дуусгав.
Павловын шар сахал нь урт ургаж, царай нь барзайн дуу нь баргил болсныг Итгэлт ажиглав.
Колчакийн дээрэмчдийн өчvvхэн хэлтэрхий болсон энэ хvмvvс ялагдлын хорсол гасланг
архины аагаар дарж дуу дуулалдан хашгиралдах нь сэг булаалдсан хэдэн хэрээ гуаглалдан
шуугих мэт ажээ.
«Хожигдсон шатрын ноёныг өрөг дээр хичнээн чанга тавивч мадаас аварч болдоггvйн адил,
та нарын ажлын хөг өнгөрсөн бололтой» гэж Итгэлт бодовч өнгөн дээрээ нөхрийн гашуудал
зовлонг хуваалцан «эр хvн долоо дордож, найм дэгжиж явдаг юм даа» гэж байлаа.
--Бид большевикийн хар тахлыг арилгасан цагт Итгэлт бид хоёр монголд арьс ноосны том
том vйлдвэр барина гээд Павлов дэргэдээ сууж байсан Итгэлтийн нуруу руу алгадсанаа
миний Итгэлт бол арми хангаж чадах хөрөнгөтэй, Сава Морозовыг хожиж чадах ухаантай
хvн гэж нөхдөдөө гайхуулан хэлэв.
-- Өвгөн чинь ч бас балраад байна. Байдаг хэдийгээ гаминд идvvлж орхисон гэж Итгэлт
гашуудалтай хэлжээ.
129
--Хаа байна. Тэр гамингийн хавнууд, бид тэднийг дэвсэж орхиё. Yнэн шvv Итгэлт минь.
Бид дэвсчихнэ гэж Павлов завьжаараа хөөс сахруулан агсрав.
Тэр шөнө Итгэлт Павловын байшинд согтуу оросуудтай унтаад маргааш нь бас л архидав.
Yдийн хирд хоёр морьтой хvн ирсэн нь Жамбал, Зая гэгээн хоёр байлаа. Павловын эхнэр
охин хоёр гэгээнийг хөл алдан угтав.
Гэгээн хар захтай цэнхэр торгон дээл дээр шар дурдан бvс бvслээд орос улаан эрээн эсгий
гутал өмсчээ.
Итгэлт босож адис авлаа. Павловын авгай хэдэн vг хэлэхэд бvх хvмvvс босов.
-- Зvгээр, сууцгаа гээд гэгээн баясгалантай инээмсэглэв. Павловын эхнэр охин хоёр гэгээнийг
хуучин, дотно танилын ёсоор vлэмж хvндэтгэн зочилж байгааг хараад «Эд хэдийд ийм
сvрхий танилцсан юм бол» гэж Итгэлт гайхав.
Yvнээс өмнө хичнээн хvн цугларавч Павловын байшингийн хамгийн хvндэт зочин нь Итгэлт
байдаг билээ. Гэтэл энэ удаа Заяын гэгээн хамгаас илvv хvндлэгдэж, бvхний анхаарлыг татаж
байгааг хараад Итгэлтэд атаархах сэтгэл төрлөө.
Заяын гэгээн өнгөрсөн намар Луу гvний хvрээнд заларч ирэхдээ Павловын охиныг харж
тvvнийг шохоорхон Жамбалаар дамжуулан танилцаад тогтмол ирдэг зочин болжээ.
Гэгээн, ширээний эхэнд сууж, авгайн хийж өгсөн архийг ууснаа «та бvхэнд чих баярлуулсан
чихэр шиг vг хэлье. Саяхан бурхны авралаар баатар цагаан хааны их жанжин тавдугаар
богдын хувилгаан Барон-Унгерн гаминг тамын замаар тонилгож хvрээг эзлэн, Богд хааныг
ширээнд нь суулгав. Одоо улаан намын хулгайг vнсэн товруу хийх Шамбалын дайнд бэлтгэж
байна» гэж хэлэхэд Итгэлтээс бусад хvмvvс баярлалдан шуугилдав.
-- Ийм сайхан баяр болсны төлөө нэг нэг хундага дэвшvvлье гээд Павлов бvхний өмнө
хундаганд архи хийхдээ миний өчигдрийн ярьж байсан vг хоосон vг биш байгаа биз гэж
Итгэлтээс асуухад тэр хvчлэн инээснээ «Тийм. Чиний vг хэзээ ч хоосон vг байгаагvй» гэлээ.
Хvмvvс хундагатай архиа тулгаад хөнтрөхөд Итгэлт бусдын нvдийг хариулж байгаад цацаж
орхилоо. Жамбал гэгээний хажууд суун хэлэх vгийг нь заана. Нvvр нь нилээд улайсан гэгээн,
ам халан ярьж байхад согтсон хvмvvс эвшээвч сонирхон сонсож байгаа дvр vзvvлнэ.
--Хатан, авхай хоёрт манай гэгээн өчvvхэн бэлэг авчирсан юм гээд Жамбал өврөөсөө
хадаганд боосон очиртой алтан бөгж, эрхий дарам сувдтай ээмэг хосыг гаргаж өгөхөд бvх
цугларагсад шижир алтны чанарыг гайхан шагшрав.
-- Энэ бөгж, ээмгийг Цогт бэйсийн хvрэн дархан гэдэг хvн хийсэн юм гэж бэлэглэсэн юм нь
олны анхаарлыг татаж байгаад баярласан гэгээн хэлэв.
-- Алт, та нар хараач гээд Павлов бөгжийг гэгээвчээр орсон нарны гэрэлд барьснаа нарны
гэрэл хvртэл шунаг гэгч нь шингэж байна гэлээ.
--Алт шиг сайхан юм хаа байх вэ? Одоо арван пvv алттай бол большевикуудыг бут ниргэхэд
тун амархан байна гэж нэг хvн хэлэв.
--Манай хааны алт арван пvv лав байсан. Тэгээд тус болсонгvй. Yнэнч албат бид нь энд аглаг
ойд зэрлэг араатны дунд архи уугаад баларч байна гэж бас нэг согтуу хvний ойворгон
дуугаар хэлэв.
--Алтыг цэгнэж чаддаг байх хэрэгтэй. Тэгвэл тvvний хvч хязгааргvй их. Одоо арван пvv
алттай бол Америкт очоод юу ч хийж болно гээд Павлов бөгжийг эхнэртээ буцааж өгөв.
Хvрээнд гамин ялагдсан мэдээг аль эрт сонсож зvрх чичирч, сvнс нь зайлсан хятад
пvvсvvдээс архи зээлээр авчруулан хоног гаруй найрлаад гэгээн буцахдаа «Та бvхэн миний
өчvvхэн гэрт зочлон очихыг хvсье» гэлээ.
Тэр орой Итгэлт буцахдаа «Павлов минь. Би удахгvй нvvж ирнэ. Тэгээд газрын хөрсийг
130
эргvvлнэ» гэжээ.
Бадарч хvрээнд гамин дарагдсаныг сонсмогц Төмөртэй хамтарч олсон буу зэвсгээ хэрэглэн
хэдэн хvний хамт мордож Луу гvний хvрээний хэд хэдэн хятад лангуунуудын өнгөтэй,
өөдтэй бvхнийг цөлмөн авчээ.
Энэ vед улаан армид бут цохигдсон цагаан цэргийн хэсгvvд Тvнхэнээр дамжин монголын
нутагт орж Павловын удирдлагын дор нэгдэн баронтой холбоо барьжээ.
Чингисийн их тулгуур төрийг босгож, их монгол улсыг байгуулна гэсэн бароны хуурамч
vгэнд итгэсэн монголын феодалуудын идэвх сэргэж Богдын лvндэнгээр нутгийн ардуудаас
агт морь татан цэрэг дайчилж, ямар ч хаалгыг тогтоохгvйгээр монгол нутгийн умраас
нэвтрэн гэрэлтсэн эрх чөлөөний их нарыг таглах тэмцэлд орлоо.
Ингээд сайд Ван, Заяын шавь Луу гvний нутагт орос монголын хамтарсан цэрэг
байгуулагдаж монгол жанжин нь сайд вангийн Пvрэв туслагч, орос жанжин нь Павлов
болжээ.
Энэ цэрэг нь юуны өмнө хятад пvvсvvдийг дээрэмдэж эхлээд дараа нь монгол малчдыг
дээрэмдэж очсон газраа архидан завхайрч байлаа.
Аюул аюул зэрэгцэн, амьсгалах зай хомсдсон энэ vед Өлзийнх Гvнжийн уулын ар хормойд
нутаглаж байлаа.
Нэг өдөр тэднийд хоёр янзын гийчин ирж энэ бор гэрийн доторхи амьдралыг өөрчлөв. Өглөө
Цэнд vнээгээ гилж явахад зээрд морьтой, хөх даалинбуу хуучин дээлтэй баргил бор хvн ирж
нөхрийг нь сураглан асуугаад гэртээ бий гэхэд нь шууд очлоо.
-- Нохой хорио гэсэн гийчний дуугаар гарч ирсэн Хуяг нvд нь том болон инээмсэглэснээ «Чи
чинь газрын хаанаас гараад ирэв» гээд морио гэрийн бvслvvрээс уяж байсан Доржийн дэргэд
очив.
Цэрэг дайны хэцvv цагт танилцан нөхөрлөсөн хоёр цайз уулзаж юуны өмнө золгоод, бие
биесийн өөрчлөгдсөнийг гайхан ярив.
Гэрт орж Өлзий, Хуяг хоёр цай чанаж байтал Цэнд ирж цай хоол, архи болон Доржийг
дайлав. Дорж цэргээс хэрхэн буцаж ирсэн. Хужирбуланд яаж амьдарч байсан, гамин орж
ирсэн Богд, да Жунтангийн зурагт мөргөж, цэрэг зэвсгээ хураалгасныг нэгд нэггvй яриад
«одоо нэг бол vхэх, эсхvл сэхэх цаг болжээ. Yхэхийг хvсэх хvн байхгvй болохоор сэхэхийг
зорих, сэхэхийн тул vзэлцэх цаг иржээ. Юуны өмнө манай орныг дур мэдэн дээрэмдэж
байгаа гадаадын хулгай нарыг хөөж гаргах хэрэгтэй болоод байна» гэж хэлэв.
-- Барьсан зэвсгээ хураалгаж орхиод юугаараа хөөх юм бэ? гэж Хуяг асуугаад Дорж руу
сэтгэл хангах хариу горьдон ширтэв.
-- Зэвсэг олдох болно. Чи гоймон баатрыг танина шvv дээ! гээд нvдээ цавчлан Хуягийг
ажив.
--Танилгvй яахав. Золбоотой эр шvv гэж Хуяг хэлээд тамхи асааж авлаа.
Дорж бас тамхи асааж аваад хэсэг дуугvй сууснаа өмнөх аягатай архиас том балгаж тавиад
«гоймон баатар, бид нар, ардын нам байгуулаад, оросын шинэ засгийн газраас тусламж олж
монгол улсаа чөлөөлөх гэж байгаа...» гэхэд нь vг дуугаралгvй сонсож суусан Өлзий:
-- Ардын нам гэнээ? гэж лавлан асуув.
-- Тийм. Ардын нам! гэж Дорж давтан хэлэв.
-- Чи чинь тэр ардын намын хvн vv? гэж Өлзий асуув.
-- Тийм. Би бол ардын намын хvн.
-- Та нар чинь улаан оростой сvлбээтэй амьтад уу?
-- Тийм.
131
-- За тэгвэл хvv минь явж vз. Хvvгий минь битгий уруу тат. Бид чинь бурхантай
шашинтай монгол хvн Ардын нам, улаан оростой нийлж сvнс, сvлдээ алдахгvй гэж Өлзий
ууртай бөгөөд шийдэмгий хэлэв.
-- Аав аа та юу болж байна. Энэ чинь миний сайн нөхөр шvv дээ гэж Хуягийн хэлэхэд нь:
-- Юу ч гэсэн тэр. Би тэр улаан намын чинь тухай сайн мэднэ. Хvv минь зvгээр явж vз.
Эсвэл ах нь хошуу тамганд очиж хэлнэ. Бид та нартай адил бурхан шашнаа харааж чадахгvй
гээд Өлзий өндийж суув.
Дорж ардын намын vзэл бодлогын тухай ярихыг оролдсон боловч Өлзий яриулсангvй. Хан
өндрийн хvрээн дээр байдаг лам багшаасаа хэдхэн өдрийн өмнө ардын намын тухай сонссон
Өлзийн сэтгэлд ардын намыг жигшин занах бодол оргилон Доржийн vг бvхний хариуд «Чи
яв. Тvргэн зайл» гэдэг ганцхан хариу өгч байв.
Хуяг бол ардын намын тухай ац бодолтой байлаа. Монголыг чөлөөлөх гэдэг нь зөв мэт
боловч бас л гадаадын хvмvvстэй нэгдэж байгаа болохоор эргэлзээтэй ажээ. Доржийн
ярианаас vзэхэд цэрэгт танилцсан нөхөд нь бараг л тэр намтай нийлснийг бодоход бас л
учиртай мэт. Гэтэл Доржтой удаан ярьж учрыг ойлгоё гэхэд Өлзий тvvнийг хөөгөөд боломж
өгсөнгvй.
-- Yнэн явдал хэзээ нэгэн цагт давж гардаг. Бидний хэрэг vнэн, зөв болохоор давж гарна.
Өвгөн та тэр vед буурал толгойгоо шаана даа гээд Дорж vдийн хирд явжээ.
Орой нар ханын элэг өөд гарч байхад буу зэвсэгтэй хоёр хvн ирж Хуягийг тавдугаар Богдын
хувилгаан Барон жанжны цэрэгт дайчлах тухай улаан шугамтай бичиг өгчээ.
--За мэдлээ. Би цэрэгт явж сурсан хvн. Маргааш өглөө мордоод хошуу тамган дээр очъё
гэж Хуяг тайван бөгөөд итгэлтэй хэлэхэд нь хvн бvхнийг хvчээр эхнэр хvvхдий нь
бахируулж чарлуулан vдvvлж, нус нулимсаар нь угаалган дайчилж авсан цэргvvд
зөвшөөрөн явжээ.
--Хvv минь бас л салдаг болжээ. Гэвч Барон жанжин гэдэг чинь тавдугаар Богдын хувилгаан
гэнэ билээ. Миний хvvг бурхан өршөөг гээд Өлзий уйлав.
-- Зvгээр аав минь. Би эргээд л ирдэг шvv дээ.
-- Уул нь Богд маань дааж байгаа цэрэг юм гэдэг шvv хөөрхий. Хvvгий минь төрийн сvлд
өршөөж, тvмний заяа тvшиг. Баруун хацарыг чинь vнсье. Ирэхэд чинь аав нь зvvн
хацрыг чинь vнсэнэ гээд хvvгийнхээ баруун хацрыг vнэрлэн vнслээ. Байн байн ханцуйгаараа
арчивч Өлзийн нулимс ундран урссаар байлаа. Цэнд эхэр татан хvvхэд шиг уйлан, гарсан
нулимсаа шимж байв.
Хуяг хар морио унаж явахдаа Цэндэд «Пvрэв тайжийн дээрэмчидтэй нийлэхгvй. Харин
ардын намтай нийлнэ. Аавд маргааш хэлээрэй» гэжээ.
Нар ертөнцийн тvмэн зовлонг харахгvй гэсэн юм шиг хэсэг vvлний цаагуур орж нvvрээ
барайлгав.
Эргэн эргэн харсаар хатируулан холдож байгаа Хуягийн хойноос харж байсан Цэндийн
нvдэнд гялалзсан хар солонго татан тvргэн гулгаж байгаа могой шиг жирвэлзсээр
vргэлжилсэн битvv хар туяа болов.
XIV
Бароны цэрэг хоёр дахь удаагаа хvрээ рvv довтлоход Эрдэнэ, Цэцэн хан аймгаас татсан зуун
цэргийн дарга болоод байлаа.
Нэг дэх удаагийн довтолгооны vед Хоолтын давааны ард байсан хорь шахам гаминг устгахад
гарамгай байлдсанаар Эрдэнэ ингэж дэвшжээ. Хорь шахам гаминг дайран орж устгаад
олзолсон зэвсэг болон бусад юмаа хоёр морин тэргэнд ачин очиход Барон жанжин «өрөө
132
гарыг нь атгаж, таван алтан маниадаар шагнажээ.
Амьдралдаа атгаж vзэх нь битгий хэл санаж байгаагvй энэ их хөрөнгөтэй болоод байхдаа
Итгэлтээс баян болсон юм шиг санагдаж байжээ.
Хоёр дахь довтолгооны vед Эрдэнийн анги Улиастайн голыг уруудаж Наймаа хот руу
дайрчээ. Модчингоос буудсан Бароны их буунд сандарсан гамин Наймаа хотоос ухарч
амжаагvй байхад угаас Галшараас гаралтай өндөр цагаан морьтой Эрдэнээр манлайлуулсан
цэрэг Наймааны хойт хэсгийг эзлэн хvрээ рvv ухарч байгаа гаминг цавчилж байжээ.
Yдийн хирд гамингийн санд мэнд орхисон хvрээ рvv хуйгvй сэлээдий буугаа бvсэндээ
хавчуулсан Эрдэнэ цагаан морин дээрээ vл мэдэг хөндлөн суугаад Гороодын улааны өмнvvр
гарч зvvн сэлбэд ойртон ирлээ. Ард нь яваа цэргvvд «Арын замаар алхалж байдаг. Атриа
сvvлтэй борлог морь, албаар биднийг захиран суугч атаман хэргэмтэй Семонов» гэж бvдvvн
нарийн хоолойгоор дуулалдан явах нь Эрдэнэд сонсогдон дууны аяыг хамраараа даган
гиншиж явлаа.
Гэнэт Эрдэнийг морины амыг татан зогсоход ард нь жагсан явсан зуун хvн зогсож, дуу гэнэт
тасрав. Өмнө нь нуруу модноос дvvжлэгдсэн хоёр хvн vл мэдэг найган хөдөлж байв.
Энэ бол гамингууд биш, тэдэнд монголыг худалдсан ноёд ч биш, харин ядуу зvдvv хувцастай
энгийн монгол хvмvvс байлаа.
Бароны хоёр орос цэрэг уранхай хөх дээлтэй ахимаг насны хар хvнийг дvvжлvvр рvv чирэн
явахад арваад насны бvстэй хvvхэд «Аав аа, миний аав аа» гэж хашгиран гvйж очиход нэг
цэрэг өшиглөв. Хvvхэд гэдрэгээ унаснаа босож нэг алхаад дахин унаад сэтгэлийн гvн
ёроолыг доргиулсан дуугаар «Аав аа, миний аав аа» гэж хашгиран байв.
Эрдэнэ ухасхийн давхиж хар хvнийг чирч яваа хоёр цэргийг дvvжлvvрийн дэргэд гvйцэж
очив.
-- Болохгvй. Та нар энэ хvнийг тавь гэж хашгиран хэлэв.
Хоёр цэрэг омголон цагаан морио тогтоож ядан байгаа Эрдэнийг, урамдан ойртож байгаа
бяруун бухыг ногоо хазах зуур хялайн харж байгаа нас шvд гvйцсэн том бухын нvдээр харж
байснаа, нэг нь баргил бvдvvн хуруугаараа салаавч хийж нулимаад Эрдэнэ рvv барив.
Эрдэнийн уур дэлбэрэн шатаж бvсэндээ байсан сэлээдийг атган автал дэргэд нь ирсэн монгол
цэрэг гарыг нь шvvрэн барьж аваад:
-- Та болохгvй гэлээ.
«Аав аа. Миний аав аа!» гэж хvvхэд хашгирсаар байхад цагаан цэрэг хар хvнийг дvvжлээд
хөгжилтэй инээв. Бароны цэрэг бол монголыг аврагч гэж Эрдэнэ итгэж байсан билээ. Гэтэл
ядуу монголыг нялх vрийн нь нvдэн дээр дvvжлээд хөгжилтэй инээж байгааг хараад өөрийн
гэнэн сэтгэлийг ойлгов.
Тэгээд мориндоо ташуур өгч баруун тийшээ нvд анин давхилаа. Хойноос нь цэргvvд нь хэд
дахин дуудсан боловч Эрдэнэ сонссонгvй.
Хvрээний зvvн талд буу дуугарч эхлэхэд Бат сэрж босоод хааны хаалгаар гvйн гарах гэтэл
хэдий нь босоод хашаан дотор зогсож байсан багш нь хориглоход арга буюу зогсов.
-- Гэвш минь энэ лvн лvн гэж байгаа чинь нөгөө vхэр буу гэдэг нь бололтой. Хvнд ингэж
бие биеэ алж байх ямар хэрэг байна даа гээд Эрэнчин явж гэрийнхээ хатавчийг тvшин зогсов.
Гамин орж ирээд энд тэндгvй дээрэмдэн монгол, хvний нэр төрийг доромжлон байхыг
Эрэнчин сэтгэл өвдөн харж байлаа. Тэгээд төр, шашныг толгойлж байгаад монгол орныг
тvмэн зовлонд унагаасан Богдод хорсох сэтгэл нь улам их болж «Монгол орныг яавал аврах
вэ?» гэсэн асуудлыг өөрөө өөртөө байн байн тавьдаг болжээ. Гэтэл ямар ч хариу олддоггvй
бөгөөд хэрэв бурхны сургаалаар хичээнгvйлэн номхон суугаад байвал улс vндэс сөнөхөд
133
хvрэх нь дамжиггvй байжээ.
Монгол шарын шашныг зовлонг тонилгож жаргалыг эдлvvлэхийн тул залжээ. Гэтэл монгол,
шашин нэвтэрснээс хойш өөдөлсөнгvй явсаар эцэст нь ийм байдалд хvрэхэд аврах хvч
шашинд vгvй ажээ.
Эрэнчин ямар ч гэвштэй хэд хоног маргаж, тvvнийг уг дуугарах чадалгvй болгож чадна.
Гэтэл гамингийн ганц суманд хариу хийж чадахгvй байлаа. Зөвхөн Эрэнчин ч биш гандан
хvрээний бvх лам нар нийлж ном уншаад гамингийн vйлдэж байгаа бузар булай зvйлийг
зогсоох чадалгvй гэдгийг Эрэнчин мэдэж байлаа .
Шарын шашнаас болж монгол хvн бvхэн бурхан болох гэж зvтгээд улс орон, vндэс угсаагаа
мартсанаас дэлхий дахины бусад улс тvмнээс арчаагvй хоцроод гар нь загатнасан бvхэнд
доромжлогдох болжээ гэж Эрэнчин боддог болжээ.
Гэвч Эрэнчинд энэ орныг аврах нь битгий хэл, аврах замыг зөвхөн зааж ч чадах эрдэм ухаан
байсангvй. Эрэнчинг эрдэм ухаантай лам гэж олноор хэлэлцдэг. Гэтэл хийсэн юм гэвэл өдий
төдий хvнийг өөр шигээ арчаагvй болгожээ. Энэ бvхнийг бодоход Эрэнчингийн сэтгэлийг
ямар ч гэрэл гэгээгvй бухимдал эзлэв.
Уулаасаа хөл, чимээ багатай гандан салхинд хөдөлсөн бургаснаас айж зугтаад бутанд хурсан
туулай шиг нам гvм болоод тэртээ зvvн зvгт сонсогдож байгаа бууны дуу ертөнцийн ганцхан
хөг аялгуу болж байлаа.
--Багш аа гэртээ оръё гэж Батын хэлэхэд Эрэнчин шавь руугаа ажиглан харснаа «өөр ч яах вэ
дээ» гээд гэртээ оржээ.
Yдээс хойш бууны дуу тасрав. Бат гадаалах нэрээр гарч, гинжнээсээ тавигдсан нохой шиг
алга болов. Явсаар хятадын их чөлөөнд хvрч очив. Эзэд нь дvрвэж эзгvй vлдсэн хятад
пvvснээс хvрээнийхэн шуудайгаар юм зөөж гvйлдэн байв.
Бат vvнийг гайхан, тvvнийг сонирхон алмайрч өмнөөс нь сайхан цагаан морьтой монгол хvн
мориныхоо хар хурдаар давхиж ирлээ. Тавиад алд газар ирэхэд нь эцгээ гарцаагvй таньсан
Бат «Аав аа. Миний аав аа» гэж хашгиртал Эрдэнэ морины амыг залж хойш эргvvлэн улам
хурдлав.
-- Аав аа. Миний аав аа гэж байдаг тэнхээгээрээ хашгиран хойноос нь гvйв.
Саяхан нvдний нь өмнө дvvжлэгдсэн хvний хvvхдийн дуу дахин чихэнд нь хадсан Эрдэнэ
мориныхоо дэлэнд хацраа наан бөхийж, зvvн хvрээний баруун талаар хойш давхин удалгvй
далд оржээ.
Эцгийн нь бараа аль хэдий нь тасарсан боловч Бат гvйсээр андуу нарын их чөлөөний баруун
vзvvрт ирээд бахардан унав.
Зvvдэндээ учирч ярилцан өдөр бvр хvсэн мөрөөдөж явсан эцгээ хэдхэн алхмын тэртээ харсан
боловч уулзаж чадаагvй Бат оройн нар жаргах vед багшийндаа ирлээ.
Батыг ор сураггvй алга болсонд сэтгэл нь зовсон Эрэнчин байж болохоор айл бvхнээр шавиа
сураглан олж ядаад хэдэн шавь нартайгаа хамт гудамжинд зогсож
байв.
Батыг хараад vлэмж баярлан угтаж очоод:
-- Иш гэвш минь гэрээ мартсан гэсэр гэгчээр энэ vймээний цагт хаагуур морилж яваад
ирэв дээ гэхэд нь:
--Аав. Миний аав... гэхээс өөр хариу хэлж чадсангvй. Хэсэг байж тайвширсны дараа
Эрэнчинд бvх болсон явдлаа ярьсанд:
-- Амьд явбал алтан аяганаас ус ууна гэдэг юм. Аавтайгаа заавал уулзана гэж Батыг
тайтгаруулав. Тэр орой нэг шавь нь ирж Эрэнчинд хvрээний сvvлчийн сонинг ярьжээ.
134
-- Багш аа Барон жанжныг богд, тавдугаар Богдын хувилгаан гэсэн гэнэ. Мөн хол хувилж
шvv гэхэд нь Эрэнчин их л хөгжилтэй инээж:
--Хар архины шилэн дотроос харсан юм болов уу. Халх нэг богдоос мундахгvй балаг хvртсэн
юмсан. Хоёр болсон бол хэцvvджээ гэлээ.
-- Бароны цэрэг хvрээний эзэн болж өдий төдий гэмгvй номхон хvнийг дvvжлэн, айл
гэрийг дээрэмдэн байлаа.
Нэг орой Эринчингийнд, нөгөө тvвдэд ном сураад ирсэн гэвш ирж тэр хоёр удтал ярив,
-- Ер нь бодоод л байхад бурхны сургаал гэдэг чинь хоосон зvйл байна гэж Эрэнчинг хэлэхэд
нөгөө хvн гайхан харснаа:
-- Багш минь та дэмийрч байна уу?
--Огт vгvй, харин ухаан орж байна.
--Ландором яг ингэж асуугаад эхэлсэн юм шvv. Чи эртхэн хvрээнээс зайлбал дээр байх гээд
нөгөө хvн босож тvргэн гарлаа.
Эрэнчин хамаг сайхан насаа бурхны ном vзэхэд зориулжээ. Тvvний уншсан номыг тэргэнд
ачвал олон даачаа болно. Гэтэл сvvлийн vед vзсэн мэдсэн бvхэн нь хоосон юм шиг санагдаж
эхлэв. Хvсэл эрмэлзлийг тэвчиж нярваан дvрийг олох хэрэгтэй гэж бурхны ном сургадаг
байлаа. Гэтэл хvсэл эрмэлзлийг бvх нийтээр тэвчвэл хорвоогийн амьтад сөнөхөд хvрнэ.
Тэгвэл бурхан, тvvний сургаал амьдралын эсрэг, амьд явахын эсрэг ажээ.
Эх болсон зургаан зvйлийн хамаг амьтны тусын тулд гэдэг бурхны сургаал тэдэнд амьдрал
жаргалыг биш, харин нийтийн vхэл, мөхлийг ерөөдөг ажээ.
Сvсэгтэнг номхон дорой байлгахын тулд олон зvйлийн сvрдvvлэх аргыг богд зонхов
зохиосныг Эрэнчин сайн мэдэж байлаа. Гэтэл бурхны шавь нар өөрсдөө хvсэл эрмэлзлээс
салж байсан удаагvй. Эцэстээ монгол оронд буу зэвсэг барин тvмэн хvний амийг сvйтгэхээр
ирсэн бароныг тавдугаар богдын хувилгаан гэж олон тvмнийг хуурч эхлэв. Энэ бvхэн
бодогдоод ирэхэд «чи хvн амьтныг жаргуулахын тул юу хийсэн бэ?» гэдэг асуудал
Эрэнчингээс салахаа болив. Гэтэл хий цэц булаалдахаас өөр юу ч хийгээгvй бөгөөд
Эрэнчингийн цэц булаалдан ном хаялцсанаас болж өлсөж зовсон нэг ч амьтан цадаж
жаргасангvй. Эрэнчин богд зонховын сургаалд эргэлзэж эхлэх vедээ бvр ч шургуу ном
уншиж эхэлсэн. Гэвч унших тутам эргэлзэх нь их болж билээ.
-- Гэвш ээ! Чи бурханд итгэдэг vv? гэж нэг орой Эрэнчин Батаас асуув.
Бат багш нь чухам яагаад ийм юм асууж байгаагийн учрыг олж ядан гайхаж тvvнийг ширтэв.
Эрэнчин цагаан сэтгэлийн туяа бадарсан зөөлөн нvдээр шавиа харж байснаа
гашуудалтайгаар санаа алдаад «Гэвш минь ертөнц дээр итгэлээ алдах шиг хэцvv юм байхгvй
бололтой» гээд хэсэг дуугvй бодол болон байснаа «Чамтай ч юу гэж ярих вэ дээ» гэж
хажуулдан хэвтлээ.
Ингэж байтал багш нь ном vзэхээ бvр болиод, vг дуу нь цөөхөн болсноор барахгvй уцаар
ууртай болов.
Нэгэн удаа Батыг дагуулан гадаалж явахад нь нэг авгай ирээд хайрцаг шvдэнз барьж ерөөл
авах гэхэд «би ерөөл гэдэг юv юм бэ гэдгийг мэдэхгvй» гэж уцаарлан хэлжээ.
XV
Тvвд газрын нандин хvжний анхилуун vнэр нэвтэрсэн том тасалгааны дунд тавьсан ногоон
сандал дээр муу хийцтэй улаан шавар бурхан шиг Богд гэгээн морилон суув.
Ширээнд нь хийсэн баян хуур оросын хөгжмийн их зохиолч Чайковскийн дөрөвдvгээр
симфонийн хэсгийг эгшиглэвч тvvнийг сонсож байгаа шинж байсангvй. Энэ ширээг баатар
цагаан хаан бэлэглэжээ.
135
Богдын сохорсон хоёр нvд цагааран гөлөрч хааяа, хааяа шазуур нь татвалзана. Гаднаас нэг
лам орж ирээд алгаа хавсран сөхөрч:
-- Нарангэрэлт тvмэн наст богд Жавзандамба танд айлтгахын учир, гэгээний аврал тавдугаар
богдын хувилгааны чадлаар хvрээнээс хөөгдсөн гамин хойт зvг зугтан явахдаа мал
хөрөнгө дээрэмдэж, хvн амьтан сvйтгэж байгаа мэдээг авлаа гэж уянгалуулан өгvvлэхэд
богд эвшээснээ:
-- За мэдлээ. Чи энэ чихэнд чийр болсон юмаа зогсоогооч гэх зуур том алтан бөгжтэй
долоовор хуруугаар сандлаа заав.
Лам бөхөлзөн очиж ширээний баян хуурыг зогсоогоод дахин алгаа хавсран сөхөрч:
-- Нарангэрэлт тvмэн наст Богд Жавзандамба танд айлтгахын учир, их төрийн сайд.ноён
ирээд таныг хvлээж байна гэлээ.
--Би завгvй. Харин чи Данигай сойвонг оруул гэж амандаа бvвтнэв.
Удсан ч vгvй нөгөө шадар сойвон орж ирээд өмнө нь сөхрөв.
-- Данигай юу?
-- За, эзэнтэн минь би байна.
--Чи анги Эрэнчинг мэдэх vv?
--За мэднэ. Эзэнтэн минь
-- Өчvvхэн тэр хорхой өдөр шөнийн хорин дөрвөн цагт намайг муу хэлж байдгийг чи мэдэх
vv?
-- За мэдэхээр барах уу даа. Би танд хэдэн удаа айлтгасан билээ.
-- Аа тийм билvv. Тvvний насны тоо гvйцсэн.
-- За мэдлээ гээд Данигай гарч одлоо.
Өнгөрсөн өвлийн эхээр Жамбал Цамба хоёр хvрээ орж ирээд Бароны анхны дайралтаас
чангарсан гаминд хоригдож, гандан дээр Далайчойнхор вангийн нэг ламынд сууж байлаа.
Ингэж байхдаа мөрийтэй хорол тавьж алдаад нилээд өртэй болжээ. Барон орж ирсний дараа
тvvнээс айж хvрээний айлуудаар нуугдсан энгийн худалдааны хятадуудыг Баронд барьж
өгнө гэж сvрдvvлэн хахууль авч овоо юм олсон боловч өрөө дарж бас л чадсангvй.
Нэг орой зvvн хvрээнд айлд байж байтал Данигай сойвон орж ирээд тvvнтэй танилцаж
маргааш нь тэдний гэрт зочлов.
Сойвон тэр хоёрыг архи, айраг, тарган махаар дайлж удтал ярилцав.
-- Та хоёр богд Жавзандамбын их хишиг хvртэх хvсэл байна уу? гэж Данигай асуув. Данигай,
энэ хоёроор анги Эрэнчинг тонилгуулах бодолтой байснаас ингэж сайхан зан гаргажээ.
--Яаж хvртэх гэж? гэж Цамба асуув.
Данигай хэсэг дуугvй суув. Цамба сойвонгийн амыг ширтэж байлаа. Харин Жамбал хултай
айргийг авч шимлээ.
-- Гандангийн анги Эрэнчинг таних уу?
--Танина гэж Цамба хэлээд Жамбал руу харлаа.
-- Тэгвэл богдын тааллаар тvvний насны тоо гvйцсэн гэж Данигай хэлэхэд Жамбал гөлийсөн
хvйтэн нvдээр ажиглан байснаа:
-- Тэгээд бид хоёр анги Эрэнчинг алах хэрэг vv гэж шууд асуув.
-- Тийм.
-- Бид хоёр лам улс. Хойтохоо бодно гэж Жамбал хэлжээ.
Данигай Жамбалыг ширвэн харлаа. Тэгээд гурван мөнгөн аяганд архи хийж, нэгийг өөрөө
аваад удаан шимж уув.
--Тус бvрд чинь зуун алтан маниад өгнө. Цамбын нvд том болж нvvрэнд нь баярын
136
туяа алгуур тодорч «хэрэв Нарангэрэлт...» гээд vгээ эхлэх гэтэл Жамбал нvдээрээ дохио
өгч зогсоов.
--Бид сvнстэй улс. Тийм том нvгэл хийж чадахгvй гэж Жамбал хэлэхэд Данигай онигор
нvдээ зальтай, цавлан инээмсэглэж
-- Гурван зуун алтан маниад өгье гэж хэлэв.
Жамбал ширтэж байгаа Цамбын нvдэн «за одоо боллоо» гэсэн тэмдэг тодорхой байв.
Гэвч Жамбал нэгэн удаа ширвэж харснаа дуугvй хэсэг суув.
--Бидэн шиг усан нvдтэй, цусан зvрхтэй улсад дааж боломгvй нvгэл байна гээд
Жамбал аягатай архийг авлаа.
-- Дөрвөн зуу болгоё.
Жамбал нvvрээ алгаараа арчиж бодолхийлэн хэсэг сууснаа:
-- Дээдсийн таалал тийм бол бид дагая гэж хэлээд Данигайг ширтэв.
Энэ ярианы дараах орой Эрэнчин Батыг дагуулан гадаалахаар гандангийн захад гарлаа.
Хотын олон нохдын хуцах тасралтгvй дуу янгинаж, тэнгэрт vй тvмэн од мяралзан баруун
хойноос тасалдсан хvйтэн салхи vлээж байлаа. Хэдхэн алхмын цаана байгаа юм харагдахгvй
ажээ.
-- Гэвш ээ, мөн харанхуй шөнө өө. Ийм шөнө чи хонь манаж vзсэн vv? гэж Эрэнчинг
асуухад дэргэд нь явсан Бат:
-- Хавар vзээгvй. Зун бол vзсэн гэв.
--Би иймэрхvv шөнө адуу ч манаж vзсэн гэж хэлээд Эрэнчин тэнгэр рvv харснаа:
-- Балдан бид хоёр багадаа яг л иймэрхvv шөнө хонь манаж байгаад хот руу гэтэж байсан нэг
чоныг гишгэчих шахаж билээ гээд инээмсэглэв.
Эрэнчин сvvлийн vед багын өнгөрvvлсэн амьдралаа ярих дуртай болжээ. Ингэж ярихад
Эрэнчинд хоёр сэтгэл төрдөг байв. Нэгдvгээрт багын тэр амьдрал нь тvvний хамгийн сайхан
vе санагдаж баяр жаргалын сэтгэл төрнө. Хоёрдугаарт тийм сайхан амьдралаа эцэст итгэл
утга чанараа алдсан энэ амьдралаар сольсноо бодох тутам гомдоод барагдашгvй
гунигтай сэтгэл төрнө. Энэ удаа ч яг энэ хоёр сэтгэгдэл зэрэгцэн байлаа.
-- Гэвш ээ чи хvнд хэрэгтэй юм хийсэн vv? гэж Эрэнчинг асуусанд Бат учрыг нь олж хариу
өгч чадсангvй.
-- Хомны шатыг удаан эдэлдэг юм уу?
Эрэнчин урьд залуудаа тэмээний хомны шат хэд хэдийг хийсэн билээ. Тэгээд одоо бодоход,
хvнд хэрэг болох юм тvvнээс өөр юу ч хийгээгvй мэт санагдав. Гэтэл тэр нь одоо байдаг
эсэхийг өөрөө мэдэхгvй байжээ.
--Уддаггvй юм аа багш минь. Эвдрэх дээр нь чавганц нар бяц цохиод тvлчихдэг юм гэж Бат
сvрхий мэдэмхий хариулав.
Эрэнчин гомдолтойгоор санаа алдав. Хомны шат удаан байдаг юм гэж хариулсан бол
Эрэнчин хязгааргvй баярлах байж билээ. Гэвч Бат тvvнийг яаж мэдэх билээ дээ.
Тэр хоёр цааш хэд алхтал хажуугийн хvрднээс хоёр хvн гарч шууд Эрэнчингийн дэргэд
очмогц бvдvvн бороохойгоор зэрэг цохиж унагав.
Дахин цохих гэтэл гудамжны vзvvрт хэдэн хvний ярилцах дуу гарч нөгөө хоёр хvн
харанхуйд шингэж алга болов.
Юу болсныг өнгөрсөн хойно нь мэдсэн Бат багшийгаа тэврэн авч «Багш аа! Багш аа!» гэж
хашгирав.
Батын чарлаж хашгирсан дуугаар хvмvvс гvйн ирэв. Эд бол номын нийлэг хийгээд тарж
явсан Эрэнчингийн шавь нар байжээ.
137
Зарим нь багшийгаа авч гэр рvv нь явцгаав. Зарим нь цохисон хvнийг олох гэж ийш тийш
гvйлдсэн боловч харанхуй шөнө зугтан алга болсон тэднийг яаж олох билээ.
Өглөө нь гандангаар анги Эрэнчинг гадаалж явахад нь хоёр дээрэмчин цохижээ гэдэг яриа
бvр дэлгэрсэн байв.
Yд өнгөрөхийн vед Эрэнчин нvдээ алгуурхан нээж дэргэд нь байсан шавь нараа ажиглан
харж:
-- Намайг битгий зэмлээрэй. Би өөрөө төөрч явсан хvн шvv гэжээ.
Орой бусад шавь нараа явуулаад ганц Батыг дэргэдээ vлдээжээ.
- Намайг хэн цохисон бэ?
-- Дээрэмчин цохисон.
-- Юугий минь авсан бэ?
-- Юу ч аваагvй
-- Юу ч аваагvй болохоор дээрэмчид биш бололтой. Богд цохиогvй байгаа?
-- Хаанаас даа. Багш минь Богд гэгээн юу гэж таныг цохих вэ?
-- Юу ч л гэсэн дээрэмчин биш.Чин ван Ханддорж, Чин сvжигт чин ван да лам
Цэрэнчимидийг хэн алсныг чи мэдэхгvй биз дээ. Богдын гар нь урт юм шvv дээ. Дvv минь
энэ харанхуй нvхнээс зайлж vз гээд дуугvй болов.
Гэрийн дотор нам гvм бөгөөд том тосон дэнгийн гэрэл их бага болон асаж Эрэнчин удаан
бөгөөд тасалдан амьсгалж байв.
-- Гэвш ээ чи ухаантай хvн. Өөрийн замыг бодох хэрэгтэй байна. Над шиг өнгөрvvлсэн
амьдралаа эргэж харж vр ашиггvй гаслах, vзсэн бvх юмандаа итгэл алдах гунигт битгий
хvрээрэй. Миний амьдрал дууссан газраас амьдралаа эхлэх хэрэгтэй. Эхлээд явахад
өргөн дэлгэр зам шиг санагдаж байсан. Гэтэл одоо миний өмнө жим ч vгvй болов. Хvv минь
чи эхлээд нарийн боловч явах тутам өргөн болдог замыг олж ав. Тэр бол энгийн хар
амьдралын зам бололтой...гээд баахан дуугvй болсноо чи нөгөө хадгаа аваад өгөөч гэв.
-- Соном хадаг уу?
Эрэнчин нvдээрээ «тийм, нөгөө хадаг» гэж дохио өгсөнд Бат шvvгээнээс нандигнан боосон
Жавзангийн хадгийг авч өглөө. Эрэнчин хадгийг чанга атгаж нvдээ анихад нvдний нь
булангаар тунгалаг нулимс бултайв.
Төгсгөлд нь хоосон өнгөрvvлснээ мэдсэн амьдралд нь энэ хадгаас vнэтэй, vнэнч юмгvй
байв. Гэвч хойтохоо даатгаж өгсөн энэ хадгийн хариуд өгөх юм өөрт нь байсангvй. Хvссэн
гуйсан номыг нь уншина гэхэд өөрөө, тvvнд нэгэнт итгэлгvй болжээ.
-- Энэ хадгаар нvvрийг минь бvтээгээрэй...гээд Эрэнчин аньсан нvдээ нээхэд хоёр хацар руу
нь нулимс урсав. Хэсэг дуугvй байснаа юм хэлэх бололтой уруулаа хөдөлгөснөө хэд
ангалзаад амьсгал нь тасрав.
Эрэнчинг шавь нар нь оршуулахад Бат хэд дахин ухаан алджээ. Далан давхрын энгэрт
Эрэнчинг оршуулж байхад Богдын ордонд төрийн ерөнхий сайд Жалханз хутагт тэргvvтэйн
сайд ноёд цуглараад барон жанжин, Богд хоёрыг хvлээж байв.
Богд өөдөлж, хэдэн хvнээр хувцаслуулаад хөтлvvлэн ширээнд сууж өглөөний зоогоо барьж
байхад Данигай орж ирлээ.
-- Анги Эрэнчинг таны тааллаар болгосон. Харин энэ хэрэгт таван зуун алтан маниад
зарцуулав.
-- Мэдлээ гээд Богд том гэгчийн мах амандаа хийгээд удаан гэгч нь намчуулав.
Гаднаас нэгэн лам орж ирээд алга хавсран мэхийж «тавдугаар богдын хувилгаан, их жанжин
барон Унгерн морилон ирээд төр шашныг хослон баригч богд Жавзандамба таныг хvлээж
138
байна» гэхэд Богд босож Данигайгаар хөтлvvлэн цугларсан ноёд хутагт руу явжээ.
Богдыг тасалгаанд ороход нилээд богинодсон хvрэн торгон дээл дээр сэлэм, гар буу зvvсэн
Барон жанжин угтан очиж
-- Төр шашинг хослон баригч нарангэрэлт тvмэн наст богд Жавзандамба таны өлмий
бат орших болтугай. Би бол цагийн заалт, бурхны авралаар vймээнээс болж зовлонд учирсан
гурван хааныг ширээнд нь буцаан мандуулах хувийг олжээ. Нарангэрэлт тvмэн наст богд
Жавзандамба таныг ширээнд чинь залав. Одоо улааныг бут цохиж баатар цагаан хааныг
ширээнд нь зална. Тvvний дараа Манж их гvрний эзэн хаан их Хуандийг ширээнд
залах билээ гэж эхлээд энэ гурван зvйлээ гvйцэтгэхийн тулд юуны өмнө улааны халдварыг
vvрэнд нь устгах хэрэгтэй. Энэ эрхэм vйлийг тvргэн зуур бvтээхэд төр шашныг хослон
баригч, нарангэрэлт тvмэн наст богд Жавзандамба та туслах ёстой. Надад цэрэг хэрэгтэй.
Хичнээн олон бол төдий чинээн сайн. Халх дөрвөн аймаг, шавь таваас зэвсэг барьж чадах
бvхнийг морьдын хамт дайчлах лvндэн та буулгаж ажаамуу. Богдын энэ лvндэнг ноёд
хутагт та бvхэн дагаж биелvvлнэ гэдэгт би гvнээ итгэнэм. Бидний хооронд буй болсон
холбоог эрхэм та бvхэн хvндэтгэн vзэх буй заа гээд шууд эргэж гарлаа.
Ноёд хутагт нар Богд руу харахад байшингийн булан руу чиглэсэн тvvний цагаан нvд, vзvvр
нь товчлон улайж байгаа хамар нь ямар ч хөдөлгөөнгvй гөлийж байлаа.
Барон, Богдын ордонгоос гарч мориндоо мордон давхисаар саяхан Сийлэн Пуугийн яам
байсан байшинд ирж буув. Тvvнийг угтаж хурандаа Сапойлло уузлав.
-- Шоронд байсан улсыг гаргасан уу?
-- Гаргасан.
-- Магсаржавыг надтай уулзуул.
-- За мэдлээ гээд Сапойлло эргэхэд Барон зогсоож «барьж ирж болохгvй, урьж ирэх хэрэгтэй.
Ойлгов уу?» гэлээ.
-- Мэдлээ. Урьж ирэх хэрэгтэй гээд Сапойлло явжээ. Магсаржав гаминд баригдаж гянданд
хоёр сар гаруй суужээ. Эхлээд гамингууд барьж авсан хvмvvсээ ширvvлэн эрvvдэв.
Хатанбаатарыг хорин удаа банздажээ. Гэтэл баригдсан монголчууд зодуулах тутам догшрон
хорсож занах нь vлэмж болов.
Ялангуяа хэдэн өдөр хvндээр эрvvдvvлсэн манлай ван Дамдинсvрэн, Жигжид гvн нар
шархны халуунаар vхэхдээ «энэ муу сайн дээрэмчдэд хэвтэж vхэхгvй» гээд гяндангийн хана
тvшин босоогоор vхсэнээс хойш монголчуудыг зодох бvр хараал зvхэл нь арвин болов. Энэ
учраас гамингууд ширvvн зодохоо больж элдэв нарийн бvр нялуун арга хэрэглэх болов.
Нэгэн удаа Го Си лин өөрөө Магсаржавтай уулзжээ. Магсаржавыг тасалгаанд ороход Го-Си-
лин хар тамхинд шарласан шvдээ ярзайлган инээж босоод «Дундад монголын олон тvмэнд
алдар нэрээ мандуулсан их хvн тантай уулзах завшаан олдсонд өчvvхэн би vлэмж баярлана»
гээд намалзан хоёр гараар дээш суухыг урив.
-- Одоохондоо би таны гинжинд байгаа болохоор надтай уулзах нь юун завшаан байх билээ.
Эрхэм та андуурч байгаа бололтой гээд Магсаржав хvйтэн инээмсэглэв.
-- Төрийн их явдлыг vvсгэж байгаа vед хvндэт нөхрийг хvртэл чилээх аргагvй цаг байдгийг
та юун андах билээ гээд Го Си-лин зузаан шилний цаадах улаан зовхитой нvдээ анивчин,
нvvрнийхээ бvх арьсыг vрчийлгэн инээв.
-- Их явдал, бузар хэрэг хоёр зай олон өртөө гэдгийг генерал та юу эс андах билээ.
- Та дээшээ морил гээд генерал Хатанбаатарыг харахад нvдэнд нь хорсол, нvvрэнд нь
инээмсэглэл тодров.
Магсаржав намбатай алхаж урьсан байранд нь суув. Намайг эдэнд урван бууж өгөхгvйг
139
мэдсээр атал ингэж ёсорхдогийн учир юу билээ. Аль хор өгөх гэж байна уу? гэх зэрэг
элдвийг бодож байлаа. Гэтэл генерал дийлэгдэж доройтсон орны энэ хvнтэй зөөлөн аргаар
яривал бас ч учир буй. Yхэхийн өмнө амьдралыг хайрлах нь хvн бvхний зан гэж бодож
байлаа.
Генерал хонх дуугаргахад гамин ирээд хvрээнд байгуулагдсан янхны газраас шилж авчирсан
vзэсгэлэнтэй хоёр хятад хvvхэн элдвийн зууш, дарс авчирч ширээ нь дээр тавив.
Го Си-лим уруулаа татгануулан зальтай инээмсэглэснээ: «Энэ хоолыг Бээжингээс ирсэн
тогооч танд зориулан хийсэн юм. Зооглож vзээд таалбал танд ийм тогооч олж өгч өчvvхэн би
лавтай чадна» гээд урт цагаан ясан савхаар дийзтэй хоолноос авч vмхэв.
-- Бидний хvсэл, зай суртахуун өөр болохоор танд таалагдсан хоолыг амтархан идэж
чадахгvй байх гэж айж байна гээд Магсаржав ёжтой инээмсэглэв.
Го Си-лин нvдээр дохиход хоёр хvvхэн нvд, хошуугаар тоглон Магсаржавын хоёр талд сууж
архи аягалан бариад, хацраа мөрөнд нь шалиглан наав.
-- Эднийг гаргахгvй бол би тантай нэг ч vг солихгvй гэж Магсаржав ууртай хэлэв.
-- Уул нь бидэн шиг цэргийн хvн гуа охидоос зугтаах хэрэггvй юм. Гэвч танд тааламжгvй
байгаа бол...гээд хөмсгөө зангидан ширвэхэд хоёр хvvхэн эгшин зуур гарлаа.
Магсаржав хоолноос тайван идэж гурван хундага архи уужээ. Го Си-лин хоол идэж архи уух
зуур хулгай нvдээр байн байн ажиглав.
-- Та бид цэрэг эрс болохоор шууд ярих сайхан гэж би бодож байна. Монгол хятад хоёр
хэзээнээс төр улсаа хамтран байгуулж, ээлжлэн барьж ирсэн билээ. Гэтэл сvvлийн vед зарим
нэгэн ухвар мөчид хvмvvс гадаад орны дэмий балай vгэнд орж нэгэн гэр бvлийг тасалж,
тvмнийг vймvvлэн зовлонд учруулахад хvрлээ. Зvй ёсыг тогтоон, нэгэн гэр бvлийн сайхан
ёсыг сахих их vйл хэрэгт эрхэм их жанжин нэгэн морины хvч тусалбал манай улсын засгийн
газар таны гавьяаг яаж мартах буй заа. Харин дэмий эсэргvvцэж хvчинд дарагдвал хойч өдөр
гэмшиж барахгvй хэрэг болно гэдгийг та юу андах билээ гээд Го Си-лин Хатанбаатар өөд
харлаа.
~— Та баахан сархад зооглосноос болж тvvх судраа мартаж байгаа бололтой. Бид төр
хамтран байгуулж байсан удаагvй.
Харин нэгэн нь хvчирхийлж, нөгөө нь зарагдаж байсан. Сvvлдээ хоёул Манжийн эрхэнд орж
дарлагдан байсаар эцэст хоёул тусгаар улс болсон. Гэтэл та нар цэргийн хvчээр тvрж
биднийг эзэлсэн билээ. Гэвч эзлэгдэх, дарагдах хоёр шал өөр зvйл болохоор бид эзлэгдсэн
боловч дарагдаагvй байгааг эрхэм жанжин ойлговол зvгээр юм даа гээд Магсаржав савхаа
өмнөх ширээн дээр тас хийтэл тавив.
-- Та манай улс, танай энэ өчvvхэн орноос хэдэн давхар илvv хvчтэй гэдгийг ойлгодог
биз? хэмээн Го Си-лин хэлэхэд нvvр нь уласхийж, шазуур нь татвалзав.
-- Гэвч өндгөө хамгаалсан шувуу, чонын нvдийг сохолж дийлсэн vлгэр байдаг юм шvv гэж
Магсаржав тайван бөгөөд хэгжvvн хэлэв.
Го Си лины маяглал дуусаж нvvр нь минчийж vрчлээтэн шал дэвсэлж «vхэр монгол»,
«тэнэг монгол» «Танай цагаан сарыг би улаан сар болгоод та нар өндгөө яаж хамгаалахыг
vзнэ» гэх зэргээр хашгиран догширч хоёр цэрэг дуудаж Магсаржавыг гаргажээ. Тэр өдөр
Магсаржавыг дөч банздаад, гянданд хийжээ.
Гэтэл хvрээ рvv барон довтолж, гамин хөөгдөөд Магсаржав суллагдан гэртээ хариад байж
байтал Бароны явуулсан хурандаа Сапойлло ирж «Чингис хааны төрийг дахин байгуулахаар
бурхнаас заяагдсан тавдугаар богдын хувилгаан их жанжин барон Унгерн халх Монголын
Дайчин баатар таныг морилон ирнэ vv? гэж урив» гэхэд нь Хатанбаатар татгалзалгvй явжээ.
140
Барон Унгерн монголд сайныг хийхгvй гэдгийг Магсаржав мэдэж байсан. Гэвч монгол оронд
хvнд бэрх энэ vед нийслэл хvрээнээс гаминг хөөсөн энэ хvн нэр олж авсан тул тvvнтэй
хөнгөн харьцаж болохгvй байлаа.
Хатанбаатар Магсаржав Зөвлөлт орос улсаас тусламж гуйхаар явсан Сvхбаатар нарын хэрэг
vйлийн тухай сайн мэдэж байсан болохоор тэднийг цаг хожуулахын тулд бололцоотой бvх
аргыг хэрэглэж Бароныг саатуулах нь одоо цагийн хамгийн зөв арга гэж боджээ.
Хатанбаатарыг барон их л хvндэтгэн хvлээж авлаа. Гурван хааныг ширээнд нь суулгаж,
оросын улаан намыг устгах зорилгоо яриад «Энэ хэрэгт минь баатар та тусална гэж би гvнээ
итгэж байна» гэлээ.
-- Ганзаганы сумтай та нар, газар нутаг дээрээ байгаа улаан намыг яаж дийлэх билээ гээд
Хатанбаатар ширтэн харлаа.
-- Бидэнд хvчирхэг том гvрэн тусална гэж Барон хэлээд босож модон гаансандаа тамхи нэрж
татах зуур Хатанбаатарыг ажиглав.
Хатанбаатар ажиггvй байшингийн доторхийг ажиглан харж байв. Барон хамар амаараа утаа
зэрэгцvvлэн савсуулж хэсэг зогссоноо «Улааныг дарах зэвсгийг бид гадаад хvчирхэг гvрнээс
худалдаж авна» гэлээ.
-- Юугаар? гээд Магсаржав амаа мурийлган ёжтой инээмсэглэв.
-- Барон шууд хариу өгсөнгvй. Тамхиа татсаар тасалгаан дундуур ийш тийш хөрөөдөн хэсэг
явлаа.
-- Энэ тухай бид сvvлд ярья. Нэгэнт богд гэгээн бидэнд тусална гэсэн болохоор та бидэнд
тусална байх гэж би бvрэн итгэж байна гээд шууд ирж сандал дээр суугаад Магсаржавын
өмнөөс хөнхөр ногоон нvдээрээ цавчилгvй харав.
--Монголын тусгаар тогтнолын төлөө биеэ хайрлахгvй зvтгэх тангаргийг би өгсөн хvн.
Гэхдээ уул vзээгvй хормой шуух, ус vзээгvй гутал тайлах гэгчээр юу болохыг мэдээгvй байж
таны vгэнд итгэхэд хэцvv. Бас тэгээд гамингийн гянданд суусан учир бие баахан доройтсон
болохоор одоохондоо төрийн явдалд хvчлэн зvтгэх чадал мөхөс байна гэж Хатанбаатар
хариулав.
-- Та улаан оросоос тусламж гуйхаар явсан Сvхбаатар, тvvний нөхдийг таних уу? гэж
Барон шууд асуув.
-- Танина гэж Хатанбаатар ажиггvй хариулав.
-- Улаан орос бол гуйлгачингууд, тэд та бид шиг тэнгэр язгууртанг дvvжлэн алах бодлоготой
улс. Энэ учраас бид хvчин хавсарч дарахгvй бол дэлхий дахинд vлэмж аюул болно. Та
vvнийг сайн ойлгож байгаа гэж би итгэж байна гэхэд Бароны нvд хурц нар туссан шар
шувууны нvд шиг гөлөлзөж байлаа.
-- Би улаан оросын зорилгыг сайн мэднэ гэж Хатанбаатар хариулав.Ингээд Барон, Магсаржав
хоёрын яриа дууссан бөгөөд хэдэн өдрийн дараа Бароны хэлснээр Богд Хатанбаатар
Магсаржавыг Цэргийн яамны сайд болгожээ.
Гэтэл Магсаржав монголоос цэрэг татах Бароны ажилд элдвээр саад хийгээд байхад нь
баруун хязгаарыг тогтнуулах бvрэн эрхт сайдын тушаалд томилж нийслэл хvрээнээс
зайлуулжээ.
XVI
Хаврын өдөр хvн бvхэнд залхуутай бол том дашмагтай ус vvрээд арай ядан хөлөө солбиулж
байгаа Хонгорт бvр ч залхуутай бөгөөд зvдэргээтэй ажээ.
Гэртээ ойртох бvр амрах нь олон болж, амрах бvр суух нь удаан болж байлаа. Ингэж явсаар
хашаандаа орж ирвэл багш нь шазуураа зууж очоод дашмагий нь авмагц «тvргэн явж ирээд
141
цай чанаж өгөхгvй, харанга дуулж алах нь уу» гээд хар хvчээрээ алгадав. Дахин алгадах
гэхэд нь зайлж орхисон чинь ламын уур улам бадарч бvдvvн модоор цохих гэхэд модон
дээрээс нь бариад татаж орхитол шургачин унав. Босоод дахин дайрах гэхэд нь «Би илжиг
биш, энэ хvнд дашмагаа өөрөө vvрээд vз» гээд Хонгор бvдvvн модоо барин хөдлөлгvй
зогсов.
Лам Хонгорыг хvчээр дийлэхгvй болсноо ойлгож бачимдавч яах ч аргагvй болон:
-- Лам багшдаа гар хvрнэ гэнээ гээд дэмий л
амьсгаадав.
-- Би илжиг биш гэж Хонгор давтан хэлээд зогсож байхад нvдэнд нь олон жил зодуулсны
хорсол багтан ядаж байв. Лам дахин довтлох юм бол Хонгор дайралдсан газраа бvдvvн
модоор цохиход бэлхэн бөгөөд шийдэмгий байлаа.
-- Заяагvй хог чи зайл! гэж уурандаа бахардсан лам хашгирав.
--Хөөлтгvй. Би явна гээд Хонгор тайван эргэж гартал хашааны хонх жин жан гэлээ.
Гудамжинд хаашаа явахаа бодон тvр зогсов. «Гэртээ харья. Дахиад энд ирэхгvй» гэж
шивэгнээд Булган уулын зvvн амыг чиглэн алхжээ.
Yд хэлбийж нар араас нь шуналтайяа шарж нvдэнд нь vе vе нулимс хуралдан дусална.
Хонгор явсаар даваа давж газрын уруу руу бvр шогшиж эхлэв. Ам уруудах vед нар жаргаж,
оройн сэрvvн болон салхи vлээв.
Хэсэг явсны дараа бvрэнхий болсон боловч зогссонгvй явсаар л байлаа. Шөнийн сэрvvн
салхи тэрлэгийг нь нэвт vлээж эрvv толгой нь өөрийн эрхгvй зодолдож эхлэв.
Гэтэл сар гарч, явахад нилээд амар болов. Нэгэн хот айлын хойгуур явж өнгөрөх гэтэл баахан
ноход хуцалдан ирэхэд нь газар хий шvvрэн, ойртож ирснийг нь хөөж явтал эмээлтэй тавьж
хоносон морьтой дайралдав.
Бvсээ чөдөртэй нь залгаж ногтлон мордоод цааш явахад ноход хэсэг дагаж хуцсанаа буцав.
Маргааш орой гэрийн бараа харагдахад баярлах, айх зэрэгцэн морио тавиад явгалан харилаа.
Должин уйлан тэвэрч аваад учир тоймгvй vнсэв. Гэртээ ороод аяга дvvрэн өрөм амаа олохгvй
идэж байсан хvvгээ нvднийхээ булангаар хялайн харж байсан Итгэлт
-- Чи оргоод ирэв vv! гэж гэнэт асуув.
Хонгор бvлтэгнэн тvгдэрснээ «тийм ээ» гэж аман дотроо бувтнан хэлэв.
-- Явган ирэв vv?
-- Тийм ээ гээд Хонгор доошоо харлаа.
--Тийм байх аа. Хар хошуун дээр морио тавьж байхыг чинь хараагvй гэж бодож байна
уу гээд Итгэлт Хонгор руу жижигхэн нохойг яс хэмлэж байхад нь ойртон ирж байгаа
бvдvvн нохойн нvдээр ширтэв.
--Явган ирсэн гэж Хонгор давтав.
Хонгорыг морио тавьж байхад нь гэрийн гадна зогсож байсан Итгэлт хараад «хар хошуун
дээр морио тавиад нэг явган хvн манай руу чиглэн ирлээ. Морь нь эцсэн юм болов уу?» гэж
байсан юмсанжээ.
-- Хоовон хөх нохой, хэний морийг унаж ирснээ хэлэхгvй юу гээд Итгэлт босож унинд
хавчуулаатай байсан жижигхэн яргай ташуурыг авлаа.
Хэрэг биш болсныг ойлгосон Хонгор босож «Явган ирсэн» гэж ер бусын тайвнаар хэлэв.
-- Хөөрхийг цайгий нь уулгаач. Биднийг санаад л ирж байхгvй юу гэж Должин уйлав.
-- Дуугvй бай гэж гэр дvvрэн хашгираад Итгэлт яргай ташуураар Хонгорыг гурав дахин
ташуурдав.
-- Аав аа. Ахыг битгий зод гээд Солонго дундуур нь орсонд Итгэлт тvлхэж орхив. Хонгор
142
хөдөлсөн ч vгvй. Уйлсан ч vгvй.
-- Чи яс зааж байна уу. Хэний морь унаж ирээд, юунд тавьсан бэ? Хулгайлсан уу гэж
хашгиран асуугаад дахин гурван удаа ташуурдав.
Хонгор хариу дуугарсангvй. Шvд нь хяхтнан нvдэнд нь нулимс цийлэгнэвч дусаалгvй
шингээж гарлаа.
«Итгэлтийн хvv ч мөн дөө» гэж дотроо бахархан бодовч гаднаа сvр vзvvлэн хашгирч хоёр
дахин цохив. Гэвч энэ удаа зөөлөн цохижээ. Хонгорыг хөдөлгөж ч чадсангvй. Ташуураа хаяа
руу шидэж орон дээр сандайлан суув.
Хонгорын нvд гялалзан, жавьж нь татвалзана. Гэрийн дотор Должин, Солонго хоёрын уйлах
дуу енгэнэнэ.
-- Биднийгээ гээд ирж байхад нь ингэж байдаг хvн бас байдаг аа гэж vгээ тасалдуулан хэлээд
Должин Хонгорыг тэвэрч авлаа.
-- Одоо хvргэж өгнө дөө дамшгийг гэж Итгэлт хэлэв.
-- Очихгvй. Яасан ч очихгvй гэж Хонгор шийдэмгий хэлэв.
-- Хvлээд хvргэж өгнө дөө.
-- Дахиад оргохдоо эргэж ирэхгvй шvv.
-- Боль хvv минь, аавтайгаа ингэж болдоггvй юм гэж Должин хvvгээ хориглоно.
-- За сууж тэр аягатайгаа ид гээд Итгэлт гарч Галсанг дуудав.
Галсан гvйн ирэхэд нь «шалавхан мордоод, хар хошууны цаад руу ор. Бараан морь байгаа
байх. Бариад ир» гэснээ.
-- Хонгор оо эмээлтэй юм уу. Yгvй юу? гэж асуув.
-- Би явган ирсэн гэж Хонгор тод хэлэв.
-- Уургатай мордоорой гэж Итгэлтийн хэлэхэд Галсан гэр тvшvvлэн тавьсан урт уургыг аваад
хар хошууны зvг давхив.
Удсан ч vгvй Галсан пойлс тоногтой, ширэн гөлөмтэй хуучин эмээл тохсон хар хээр морь
бариад ирлээ.
Итгэлт хvvгээ зодож ч vзлээ. Аргадаж ч vзлээ. Гэвч «явган ирсэн» гэхээс өөр хариу
сонссонгvй.
«Дахиад оргохдоо эргэж ирэхгvй шvv» гэсэн Хонгорын vгийг дэмий vг гэж бодоогvй Итгэлт
хvvгээ буцааж хvргэсэнгvй. Харин Галсанг явуулж юмыг нь авчруулав.
Хонгорын унаж ирсэн морийг хvрээ рvv явж байсан замын хvнд худалдаад эмээлийг нь илvv
гэрийн бараанд хийжээ.
Yvнээс хэдэн хоногийн дараа арван хэдэн морьтой хvн дагуулсан Хатанбаатар Магсаржав
Итгэлтийн хотонд ирж улаа унав.
-- Бид Заяын хvрээ рvv явна. Сайн морьд эмээллэж, хоёр улаачаар нэхvvл гэж Хатанбаатар
тушаав.
Итгэлт олонтой сонссон энэ хvний нэрийг сонсмогц сvнс нь зайлан адис авч морьд барьж
эмээллэх зуур хонь гарган дайлав.
Магнай дээрээс нь цагаан солонго татаж, Мэлмийнээс нь гал улалзаж байна. Хөгшин минь
охиноо авч очоод адис хvрт гэж мөргөөд гарсан Нямаа авгайдаа хэлээд залбирав.
Нямаа Хонгор хоёр улаа нэхэв. Хөх торгон дээл дээр гурван vе улбар шар торгоор эмжсэн
хар торгон хантааз өмсөж нэг тал руугаа алтан бариултай урт сэлэм унжуулж, нөгөө тал
руугаа модон хуйтай сэлээдий буу зvvсэн бvдvvн хар гэзэгтэй, зvлгэсэн хvрэн царайтай тэр
сайхан эрээс Хонгорын нvд салж чадахгvй явлаа.
Харин Нямаа хvмvvсийн сvvлийг барин «Хатанбаатар вангийн улаа нэхсэн хойно, би гэдэг
143
хvн мөнхжиж дээ» гэж vглэн баярлан байн байн залбирч явлаа. Шөнийн турш давхисаар
наран мандахын vед Заяын хvрээ орж шууд явсаар гэгээний хашаанд морьтойгоо давхин
орлоо. Хонгор Хатанбаатараас салалгvй дагаж явсаар Заяын гэгээний өндөр шалтай гэрийн
өмнө очив.
Хатанбаатар ван мориноос vсрэн бууж, цулбуурыг нь Хонгорт өгөөд хvрэн суман ташуураа
барин гэр рvv орлоо.
Зая бандид гэгээн Павловын охинтой өргөн орон дээр тэврэлдэн хэвтэж байв. Хатанбаатар
тvр зогссоноо гэгээний шилэн дээрээс базан авч чармаа нvцгэнээр нь чирэн хаалгаар гарч
ирлээ.
Хvvхэн чухам юу болж байгааг ойлгож ядан цагаригласан нvдээ нухлан гайхаж хоцорлоо.
-- Төр донсолж тvмэн vймсэн хатуу vед та ингэж байхдаа ичихгvй байна уу? гээд баатар ван,
гэгээнийг ташуурдаж гарлаа.
Нvцгэн гэгээний царай шатаж байгаа шар тосны гvзээ шиг vрчлэлдэн чухам юу хийснээ
мэдэхгvй «Би больё. ЁО аллаа. Байя» гэж хашгирч байгааг хараад Хонгор тэсгэлгvй инээв.
Хоёр өдрийн дотор зуун залуу эр, хоёр зуун сайн морьтой гаргаж өгөхгvй бол таныг төрийн
цаазаар аваачна мэдэв vv, та! Би дахин ярихгvй шvv гээд баатар, чичирч байгаа гэгээнийг
тавилаа.
-- Хоёр бурхан зодолдож байхад инээж болохгvй, алдас болно хvv минь гэж нэг хvн
шивэгнэн хэлэхийг харвал дэргэд нь Нямаа гуай залбиран зогсож байв.
Гэвч Хонгор инээдээ барьж чадсангvй. Гэгээний уйлан хашгирсан дуунаар өндөр цагаан
хурган малгайтай Павлов, хэдэн хvнтэй гvйлдэн ирсэн боловч Хатанбаатарын эсрэг юу ч
хийж чадсангvй.
Yдийн хирд Хонгор, Нямаа хоёр морьдоо тууж буцах замдаа Хонгор байн байн инээхэд
«Дамшиг минь алдас болно» гэж өвгөн хориглон наминчлна.
Бvр чармаан нvцгэн байсан шvv. Нямаа гуай та харсан биз дээ.
-- Харалмар чинь ямар гэм хийчихсэн юм болдоо... vгvй vгvй алдас болно. Хөөрхий гээд
жуумалзсан хошуугаа алгаараа таглан.
Тэнгэрт бөөн бөөн vvл нvvн хуралдаж удахгvй нvсэр бороо орохыг зөгнөн бvлээн салхи
өмнөөс нь vлээхэд Хонгор, Нямаа хоёр морьдоо гуядан шамлав.
Хонгор хурдан хээр морио унаад адууныхаа шилдэг морьдыг холбоод исгэрэн хөөж явахад
эр хvний жаргалын оройд гарсан юм шиг бодогдоод дөрөөн дээрээ босон ташуураа
мориныхоо дал руу хөндлөн тавив.
Маргааш хонины хишигтэй, нөгөөдөр хошуу сахиусанд мөргөж, цөгц, архи, атга балин олж
иднэ гэж бодоод арааныхаа шvлсийг залгиж авсан Нямаа Хонгорын дvvлж яваа хөгжилтэй
бодлыг яаж ойлгох билээ.
XVII
Заяын хvрээнээс цэргээ дагуулаг гарч явсаар Хатанбаатар ван Магсаржав Улиастайд хvрч
очлоо. Тvvний цэрэгт, хиагт руу явах замдаа дайралдсан Хуяг, тавьтын дарга болоод явж
байв.
Улиастайд Бароны тушаалаар урьд очсон Ванданов цагааны дарга нарын хамт монгол цэрэг
дайчилж Зөвлөлт улс, Хиагтад буй болсон монголын ардын тvр засгийг эсэргvvцэх бэлтгэл
хийж байжээ.
Гэтэл татсан цэрэг нь оргож хvнс тэжээл агт морьд тасалдаж, ажил нь огт бvтэхгvй байлаа.
Бухимдаж уурласан Ванданов, Улиастайн сайд Чvлтэмийг дуудав.
Чvлтэм бол нэгэн жижиг хошууны засаг ноён бөгөөд автономитын vед монголын өмнө зvгээс
144
довтолсон харийн цэргийг цохих хэрэгт гавьяа байгуулан нэрд гарч Улиастайн сайд болсон
хvн юм.
Энэ хvн гадаадын буу зэвсэгтэй хvмvvс монгол оронд ямар зорилготой ирдгийг нvдээр vзэж
зvрхээр таньсан бөгөөд монгол бол тусгаар улс байх ёстой. Тvvний хэрэгт гадаадын хvн
оролцох ёсгvй гэдэг vзэлтэй хvн байсан юмаа.
-- «Монгол улс тусгаар байвал ямар засагтай байсан ч надад хамаагvй!» гэж vргэлж хэлдэг
хvн билээ.
Энэ ч учраас Вандановын дураараа загнаж байгааг хараад жигшин, тvvний ажилд аль
болохоор саад хийж монголын ардын тvр засгийн газар элч явуулжээ.
-- Би очиж чадахгvй. Дуртай бол ирж уулз гэж Вандановын элчид хариулжээ.
Элчийг явсны дараа «төрөлх нутгаасаа хөөгдөж ирээд төрсөн нутагтаа байгаа хvнийг дуудна
гэнэ» гэж ойрын хvмvvстэй ууртай хэлж байлаа.
Чvлтэмийн хариуг сонсоод Ванданов хагартлаа уурлаж «Чамд би хэн гэдгээ vзvvлье» гэж
хашгирав. Орос нь цагааны арав гаруй дарга явуулж Чvлтэмийг барьж зайдан морь унуулан
авчрав.
-- Нохой чи, миний тушаал ёсоор яагаад ирдэггvй юм бэ? гэж Вандановын хашгиран
асуухад Чvлтэм хvйтнээр инээмсэглэснээ:
-Хойноос ирээд хотонд, хоёр хоноод авдранд гэж чамд намайг дуудах эрх байхгvй. Би бол
Богд эзний зарлигаар томилогдсон төрийн сайд гэлээ.
-- Богд эзэн гэж Ванданов ёжтой хэлээд хөмсөг нь зангирснаа дуудах нь битгий хэл, бариад
ирснийг харахгvй юу гээд ихэмсэг инээв.
-- Чиний чадалтайнх биш. Олон тvмэндээ хөөгдөж орох оронгvй болсон тэнvvл дээрэмчдээр
толгойгоо мэдvvлж байгаа бидний арчаагvйнх гэж Чvлтэмийн хэлэхэд шанааны нь судас
гvрэлзэн бvх бие нь чичирч байна.
-- Чамайг би буудаж алав ший гээд Ванданов мөрөө ханхалзуулав.
-- Өөр чи юу ч хийж чадахгvй шvv дээ гэж хэлэхдээ Чvлтэм хvйтэн бөгөөд тавлангуй
инээмсэглэв.
Ванданов, нааш цааш холхиж шал шагайж бодолхийлэн алхав. Энэ хvнийг хvчээр айлгаж
чадахгvй гэдгийг ойлгов. Буудаж орхиход тун амархан байв. Гэтэл өөрт нь энэ хvн хэрэгтэй
бөгөөд хэрэв монголчуудын дунд нэртэй энэ хvнийг алж орхивол тэртэй тэргvvн унаж
байгаа нэр хvнд нь бvр дампууран унана гэж ойлгож байлаа.
-- Та чинь амьд явахаас уйдсан хvн vv? Надад агт морьд, эр цэрэг, хvнс саадгvй
нийлvvлж өгвөл таны амийг өршөөхөөр барахгvй Барон жанжинд айлтгаж хэргэм зэрэг
нэмнэ гээд худал инээмсэглэв.
-- Та нар vхэхийг хvсээгvй байхад төрсөн нутаг, газар шороон дээрээ байгаа би хvсэхгvй.
Гэвч өчvvхэн биений vхлээс айгаад та нартай нийлж ард тvмнээ дээрэмдэх хэрэгт орж нэр
алдраа гутаахгvй.
-- Та буруу ярьж байна. Манай жанжныг богд гэгээн тавдугаар богдын хувилгаан гэсэн.
Бид богдыг ширээнд нь суулгасан. Улсыг чинь тусгаар тогтнуулж өгснийг та мартаагvй
биз? Сайдын хvлгийг тайл гэхэд барьж ирэлцсэн цагааны нэг дарга Чvлтэмийн хvлгийг
тайлж өгөв.
Чvлтэм хулгана харсан муурын нvдээр Вандановыг нэвт ширтэн толгойгоо дохиж байснаа
цэвдгээр инээмсэглээд «хvvхэд хуурч байгаа биш дээ та нар. Та нар бол нэр нvvр байхгvй
луйварчид дээрэмчид» гэж хашгирав.
-- Баатар цагаан хааны албат нарыг тэгж болохгvй.
145
-- Тэр тусмаа болно. Тэр хаан чинь ширээнээсээ ширдэг дээр бууж хөөгдсөн, орон гэр
санах сарвайхгvй новшнууд минь! гээд Чvлтэм амьсгаадан ойртоход Ванданов нохойд
бvслэгдсэн муур шиг гэдрэгээ ухарч байв.
— Yvнийг даруй бууд гэж Ванданов хашгирав.
Тэр орой Вандановын дээрэмчид Чvлтэм сайдыг буудаж алав.
Хэдэн өдрийн дараа Хатанбаатар Магсаржав цэргийн хамт Улиастайд хvрэлцэн иржээ.
Ажил нь улам бvр бvтэмжгvй болж байгаа, бас тэгээд Чvлтэмийг алсандаа бантсан
Ванданов цагааны даргуудаа дагуулан угтав.
-- Халх монголын их жанжин та энх амгалан морилж ирэв vv? гэж Ванданов ёслов.
Хатанбаатар бvрэн зэвсэгтэй зогсож байгаа дарга нарыг тойруулан харснаа. «өнөө орой
миний цэргийн тооллого дээр ноёд та бvхэн морилж очихыг урья» гэлээ. Ванданов дураараа
загнаж ард олныг хэлмэгдvvлэн Чvлтэм сайдыг буудаж алсныг Хатанбаатар бvрэн мэдэж
байсан. Тэгээд Улиастайд очмогц барьж авна гэж бодсон юм. Гэтэл тэд бvрэн зэвсэглэснийг
хараад «Ингээд барихад эд эсэргvvцэж, хэдэн хvн алагдах болно. Энэ учраас оройн тооллого
дээр очиход нь гэнэт дайран барьж авъя» гэж боджээ.
Оройн тооллого болж, юу хийхээ мэдсэн монгол цэргvvд Хатанбаатарын дохиог хvлээн
бэлхэн зогсож байв. Цагааны дарга нар цувралдан ирэхэд Ванданов алга байлаа. Хатанбаатар
Хуягийг дуудаж «Өмхий санаатай золиг чинь ирэхгvй нь бололтой. Хоёр хvн дагуулж яваад
амьд барьж ир» гэж шивэгнэн хэлэв.
Цэргийн тооллого эхлэв. Цагааны дарга нар уранхай хувцастай, олдсон юмаар зэвсэглэсэн
монгол цэргийг доромжилсон нvдээр харж «ийм байж ардын засаг байгуулах санаатай» гэж
дотроо бодож байлаа. Гэхдээ өөрсдөө Англи, Америк, Японы шилдэг зэвсэг хэрэглэж яваад
Сибирийн хутга, шөвөг барьсан партизануудад vхтэл цохиулж шавар шаазангийн
хагархай шиг болсноо мартсан ажээ.
Магсаржав дохио өгмөгц монгол цэргvvд зэрэг хөдөлж цагааны дарга нарыг баривчлав.
Энэ vед Ганцын даваа өөд өндөр бор морьтой Ванданов сэлээдийгээ бэлхэн барин эргэж
харсаар давхиж явлаа. Тvvнээс нилээд хойно Хуяг хоёр цэргийн хамт хурдлан давхина.
Өдөр Магсаржавын хvйтэн харцнаас сайн юм болохгvй нь гэдгийг Ванданов ойлгосон. Гэвч
дарга нарт хэлбэл байлдаан болоод монгол цэрэгт баригдах буюу алагдана гэж бодоод
ганцаараа оргохоор шийджээ. Ингээд нөхдөө орхиж, тооны vеэр сэм оргосон боловч Хуягт
мэдэгдэж хөөгдөв.
Өртөөчид буу тулгаж сvр бадруулсан Вандановт муу морь эмээллэж, Хуягт шилдэг морио
өгч байснаар Шороотын өртөөн дээр гvйцэгдэж буудалцсан боловч зайлж чадалгvй
баригдав.
Маргааш нь хандарга хvлэгтэй Ванданов Хатанбаатар Магсаржавын өмнө дагжин зогсож
байв.
-- Чи Барон жанжны тушаалыг зөрчиж намайг барьж авсан ялаас өршөөгдөхгvй.
-- Бидэнд Бароны өршөөл хэрэг болохгvй. Харин чамайг Чvлтэмийн хариуд буудаж ална.
-- Чи vнэн ярьж байна уу?
-- Надад тоглох зав алга.
-Чи бид хоёр монгол хvн шvv дээ.
-- Монгол хvн гэж ярихын тул монголын төлөө цохилох зvрхтэй байх хэрэгтэй. Чамд тийм
зvрх алга гээд Хатанбаатар шууд гарлаа.
Тэр орой Вандановыг аваачиж буудахад тэр нь уйлж, хашгирч, мөлхөн сөгдөж амь гуйсан
бөгөөд яг буудах vед ухаан алджээ.
146
Хатанбаатарын цэрэг Улиастайгаас хөдөлж Дөрвөд Далай хааны өөд аялав. Тэнд бугшиж
байсан цагаантан ард олонд багагvй балаг тарьж гэгээн цагаан өдөр аллага дээрэмдлэг хийж
байжээ.
Ногоорсон ургамал, өнгийн цэцгээр чимэглэгдсэн хорвоо хөхөөн дуу юутай сайхан бэ?
Мандах наранд тvмэн зvйлийн өнгө бадарсан урт амыг уруудан Хуягийн захирсан
Хатанбаатарын магнайн тавин цэрэг цувран явлаа.
Хуяг урт биетэй, өндөр цээжтэй сайхан бор морь унаад цэргийн өмнө явна. Хажуугийн
уулнаас хорь шахам адуу хөөсөн хvн гарч ирээд цэргийг хармагц зогсов.
Хуяг дуран авч тэр зvг харснаа «Төмөр гуай» гээд vг сэггvй давхиснаа явдал дундаа «Төмөр
гуай би Хуяг байна» гэж дахин дахин хашгирч явсаар ойртон очиж «Төмөр гуай» гээд vсрэн
буув.
Yнэхээр ч Төмөр байлаа. Тvvнд өөрчлөгдсөн юм гэвэл нvvр нь овон товон цоохор болоод
сvрхий турснаас хамар нь өндөр болжээ.
Бадарчтай нийлж гаминг цохиод хэдэн өдрийн турш залуу гамингийн урт нvvр харагдаж
сэтгэл нь зовж явсан билээ. Тэгээд Цэцэн Сартуулын хошуунд урьд хамт адуу хөөж явсан
танилындаа очиж хэд хоноод буцаж эхнэр хvvхдээ авах бодолтой явжээ. Гэтэл бvх бие нь
янгинан, заримдаа тогтон ядан чичирч vе vе нvд нь харанхуйлан манарч, уруул нь
омголтон хатаж явахын аргагvй болжээ. Yнэнийг хэлэхэд Төмөр тулдаа л байлаа. Тvvнд
цагаан бурхан тусчээ.
Ямар нэгэн даваан дээр гарч мориноос буугаад овоо өөд чулуу шидээд мордох гэснээ
эмээлийн бvvргээ тvшээд нvдээ анин хэсэг зогсов. Өвдөг нь чичрэн бие нь салганан амьсгаа
нь давхцана. Хvчлэн мордоод цааш явахад байн байн газар тэнгэр хөрвөлдөх шиг болоход нь
бvvргээсээ чанга тэврэн явж байлаа.
Тарвагачны майханд ухаантай, ухаангvй ороод унтсан чинь шөнө дэмийрч ухаан алджээ.
Тарвагачин эр эм хоёр хашир улс байсны ачаар ирсэн танихгvй хvнд ямар өвчин туссаныг
мэдээд нэгэнт өөрсдөө болсон болохоор туслан өргөв.
Төмөр дэмийрэхдээ догшин биш бөгөөд гагцхvv Дулмаагийн нэрийг дурдаж «эр хvн дээ хөө»
гэж давтан хэлдэг бөгөөд энэ vгээ хэлж байхдаа халуундаа барзайсан нvvр нь vлэмж баяраар
дvvрдэг ажээ.
Сар гаруй хэвтээд ухаан орсон боловч эдгэрсэнгvй. Yгдэрч хvндэрсэн өвчин нь хэвтэрт яг
хадаж хvний гарт орон хэдэн сар болжээ.
Сайхан сэтгэлт тарвагачин эр эм хоёр Төмөрийг орхиж ад vзэлгvй өргөжээ. Намрын сvvлээр
тарваганаас бууж бор гэртээ харихдаа гэрийнхээ нэг талд зузаан бамбайгаар ор засаж өгөв.
Цагаан сараас хойш бие нь сайжирч, сайжрах тутам эхнэр хvvхдээ бодох нь их болж,
арчаагvйдээ бухимдана.
Хавар нь очих гэж явсан нөхөртөө хэл хvргvvлж уулзсан бөгөөд нөхөр нь Төмөрийг авч
явахдаа гэрийн эзэнд тавин лангийн ембvv хадгийн хамт барьжээ.
Нөхрийндөө очоод Төмөрийн бие улам сайжирч эхнэр хvvхэд хоёртойгоо уулзахаар явах
тухай бодож эхлэв. Гэтэл нэг өдөр нөхөр нь Дөрвөд далай хааны руу адуу хөөхөөр явъя
гэлээ. Төмөрийн өргөн магнай vрчилдэн нvд нь солбин бодолхийлснээ: «Тэр зvг бол явахгvй.
Надад авах өшөө нэхэх авлага бий. Баатар бэйлийн баяны адууны аль олигтой бvхнийг хөөж,
сэтэртэй хониор нь боодог хийж идээгvй цагт сэтгэл минь амрахгvй, цахиур Төмөр өөхөн
цагаан чулуу биш гэдгийг мэдэж аваг» гэлээ.
Хоёр найз хос морь хэрэглэн хэдэн хоног довтлоод баатар бэйлийн нутагт орж нэгэн хадтай
ууланд амрахаар бvгэв.
147
Төмөр адуу хөөхийнхөө өмнө цэдрийн бvрээ шиг хангинуулан хурхирч, унтан амардаг билээ.
Гэтэл энэ удаа унтаж чадахгvй байн байн тамхи татаж тэртээ харагдах аманд байгаа
айлуудыг ширтэнэ. Тэр айлуудын нэгэнд хайрт Дулмаа нь хvvтэйгээ хамт байгаа шvv дээ гэж
бодоход өнөөдрийн нар аргамжаатай мэт бодогдоно.
Өнөө шөнө эхнэр хvvхдээ авна. Маргааш тэр ууланд амраад орой нь Баяны сэтэртэй хониор
боодог хийж иднэ. Нөгөөдөр орой адуу хөөнө. Миний хvv аавдаа дvvрvvлээд тэр адууг хөөж
эцэг хvv хоёрыг салгаж зовоовол ингэдэг юм гэдгийг Баянд хэлж өгнө гээд Төмөр босож
хадан дээр зогсон аманд байгаа айлуудыг ширтэв.
Удахгvй болох уулзалтын их баяр сэтгэлийг нь хөөргөн эхнэр хvvхэд хоёр нь байн байн
харагдах шиг болж, нvvрний нь ширхэг бvхнээс баяр гэрэлтэнэ.
--Тэр хоёр минь намайг өдөр шөнөгvй хvлээж байгаа. Гэхдээ өнөөдөр ирнэ гэж огт
зvvдлээгvй шvv дээ. Хөөрхий минь гээд инээмсэглэв. Унтсан нөхөр нь хариу дуугарсангvй.
Гэвч сэтгэл нь хөөрсөн Төмөр эхнэр хvvхэд хоёр нь өдийд юу хийж яаж байгаа тухай зохион
ярьж байв.
Төмөрийн сэтгэл баяраар дvvрэн байлаа. Гэвч тvvний энэ баяр нь хоосон манан байж билээ.
Учир нь өнгөрсөн өвөл Дулмаа хос морьтой алга болсон юм.
Харанхуй болж од жигдрэн тvгэхэд мордож шууд захын айлын ойр очиж нохойн дуугий нь
чагнав.
-- Энд алга бололтой гэж Төмөр шивэгнэн хэлээд морины амыг эргvvлэв.
Хэдий харанхуй шөнө боловч Төмөр зорьсон айлдаа шууд орж чаддаг. Билчээрт байгаа мал,
нохойн дуу, гэрээс гарсан хvний төрх намба, чингэлэг бараа, гэр зэрэг өдий төдий тэмдгээр
олж чаддаг. Гэтэл энэ шөнө гэр нь олдсонгvй. Харин айл явдаг өвгөний гэрийг нохойн
дуугаар нь таньж очоод гэрээ сурагласан чинь эхнэр нь өнгөрсөн өвөл баримжаалах зvггvй
алга болсон байлаа.
Төмөрийн сэтгэл хоосон болох шиг болж, санаа алдан хэдэн удаа тамхи угсран татсанаа
«хvvтэйгээ хамт явсан уу?» гэж нам дуугаар асуув.
Хашир өвгөн эмгэн хоёр Төмөрийн сэтгэлийг давхар зовлонд унагаахгvйг хичээн «тийм» гэж
сулхан хариулав. Хэрэв Төмөр өвгөн эмгэний нvд рvv харсан бол бvх явдал илрэх байсан
билээ.
Төмөр нөхрөө дагуулан явахдаа юу ч дуугарсангvй. Гашуудсан сэтгэлийг засах vг олдохгvй
болохоор дэмий юм ярихын оронд дуугvй явбал дээр гэж боддог хvмvvс байдаг бөгөөд
тэдний нэг бол Төмөрийн нөхөр байлаа.
- Хvv эхнэр хоёр минь хаа яваа бол доо гэж Төмөрийн асуухад нөхөр нь өөрөө явуулчихсан
юм шиг хулчганан займарснаа «Хаа явдаг бол доо?» гэж асуултыг асуултаар хариулав.
-- Халх нутгийг нэгжиж байгаад олно доо. Баатар бэйлийн хошуу хэнтэй учраатай болсноо
мэднэ гайгvй. Төмөрийн зvрхийг маажсан хvний хумс нь хугарна гэж шvдээ хавиран
шивэгнэн хэлэхэд нөхөр нь дорой бөгөөд намуухан дуугаар «Тийм» гэж хэлэв.
Yvр цайхын vед нөгөө хадтай ууландаа очиж буув. Төмөр юу ч дуугаралгvй дээш харан
хэвтэж, сэтгэл нь тvмэн зvйлийн бодолд дарагдан «Дулмаа, хvv хоёроо хаа байгаа бол?»
гэсэн асуудалд хариу эрж байлаа, Орой нь мордож шууд явсаар Баяны гэрт очиж буув.
Хоёр бага хvvтэйгээ хоол идэж байсан Баян Төмөрийг хармагц гэмт хvн гэлбэлзэнэ, дайрт
морь далбилзана гэгчээр «Төмөр минь сайн явж байна уу. За дээш суу. Хоол ид» гэж юу
болохоос чичрэн айсан зvрхээ гаднах сайхан зангаар далдлахыг хичээв.
-- Чамайг харанхуй модон дотор хvлж хаяад хээрийн нохойн идэш болгоно доо. Хамт явъя.
Явахгvй гэвэл хvчээр авч явна гэж Төмөр тайван бөгөөд хорсолтой дуугаар хэлэв.
148
-- Төмөр минь би эхнэр хvvхэдтэй хvн. Намайг өршөө. Намайг нигvvлсэн өршөө хэмээн
гуйж Баяны нvднээс бөөн хар нулимс асгаран ам нь ярвалзан татганаж байв.
-- Надад ч байсан. Харин чи тэр бvхнийг минь юман чинээ бодоогvй. Өөртөө байхгvй
нинжин сэтгэлийг бусдаас горьдсоны хэрэггvй, Өрийг нь цоолж байхад гэнэн нvдээ
бvлтэлзvvлэн харж байдаг хонь биш. Бушуухан явъя.
Хөрөнгөтэй хvн юу ч хийж болно гэж бат итгэж явсан Баян сvvлчийнхээ аргыг
хэрэглэв.
-- Агт морь, амбан шар, алд хадаг барья. Амь өршөө гэж магнай дээрээ хvйтэн хөлс
бурзайлган зэвхий дуугаар алгаа хавсран хэлэв.
-- Олон таван vг хэрэггvй. Явъя гээд Төмөр Баянд ойртов. Би явахгvй гэж байдаг чадлаараа
хашгираад vvд рvv гvйх гэтэл Төмөр хуучин торгон дээлийн нь дал дээрээс базаж авлаа.
Баяны муухай дуугаар илvv гэрээс гуйн ирсэн хоёр зарц нь эзнээ хамгаалах гэсэн боловч
хvрч чадсангvй. Төмөрийн нөхөрт цохиулан том гэрийн хатавчинд нам цохиулан унав.
Төмөр Баяныг дарж аваад эвхэртэл нь хvлэв. Гэвч хоёр хvvхэд нь «аав аа! Миний ааваа.
Аавыг минь болиоч» гэж яс янгинуулан чарлаж хvлээтэй эцгийнхээ дээрээс хэвтэв.
Сэтгэл зvссэн хvvхдийн дуу, өшөө хорслоор дvvрэн Төмөрийн зvрхийг зөөлрvvлэв. Төмөр
яахаа мэдэхгvй тvр зогсов. Зогсолтгvй чарлан байгаа хvvхдийн дуу Төмөрийг бvрмөсөн
ялав.
-- Амийг чинь хvvхдэд чинь vлдээе. Алдсан морьдоо битгий эрээрэй гээд гарлаа.
Мордохдоо сэтэртэй шар халзан хонийг нь алж аваад явсан ба тэр шөнө гуч гаруй морьдыг
нь хөөжээ.
Баян арав гаруй хvнээр нэхvvлээд гvйцэж чадаагvй учир Засагт ханы хошуунд
заргалдсан боловч нэгэнт Төмөрийг барьж чадаагvй болохоор өнчин ишиг ч олж авсангvй.
Ирэх намар нь баатар бэйлийн сvргээс тавь гаруй шилдэг адуу хөөжээ. Ингэж явахдаа эхнэр
хvvхдээ тааралдсан бvхнээс сурагласан боловч олох нь байтугай мөр ч гаргаж
чадсангvй.
Хавар нь баатар бэйлийн хошуу захирагчийн манааны хvнийг нь хvлж орхиод хорин нэгэн
шилдэг морьдыг нь хөөгөөд сураггvй болжээ.
Баатар бэйлийн хошуу нэртэй лам нараа цуглуулж, Төмөрт хоёр дахин хараал хийж сор
залан, жинсрэг цутгуулсан боловч тус болсонгvй. «Дайны хажуугаар дажин» гэгчээр нэг
зальтай эр Төмөрийг чадвал барьж өгнө. Эс чадвал алж өгнө гэж хошуу сангаас нилээд юм
аваад ор сураггvй алга болжээ.
Зэргэлдээ хошууддаа бичиг явуулж гайхал Төмөрийг барилцаж өгөхийг гуйсанд цаг төрийн
самуунд нэрвэгдсэн хошууд ямар ч дэмжлэг өгсөнгvй.
Ингээд Төмөр баяны адуунаас хоёр дахь удаагаа хэсэг морь хөөгөөд явж байхдаа
Хатанбаатар вангийн манлай цэрэг Хуягийн тавьттай тааралджээ.
Хуяг Төмөр хоёр дотно нөхдийн ёсоор уулзаж юуны өмнө золгож тамхилалцав. Тэгээд Хуяг
цэргvvдээ буулгаж амруулах зуур Төмөртэй тавтай ярилцжээ. Төмөрийг өөрийн амьдралд
тохиолдсон юмаа яриад дуусахад Хуяг тамхи татаж баахан дуугvй бодол болон сууснаа «Та
чадалтай, сайхан санаатай хvн. Гэвч төр донсолж, тvмэн vймж байгаа хатуу цагт олны төлөө
тэмцлээс аймхай туулай шиг зугтааж зөвхөн хар амиа бодож явах таарах уу даа» гэж шууд
зэмлэв.
Төмөрийн нvд сэрвэсхийн Хуягийг ажиглан харлаа. Нөхдөдөө хэзээ нэгэн цагт зэмлэгдэж
vзээгvй эмнэг сэтгэл нь хөндөгдсөн боловч уурласангvй.
-- Надад өөр зам байгаагvй. Би энгийн номхон амьдаръя гэж бодсон. Бvтээгvй гэж өөрийгөө
149
өмгөөлөв.
Хуяг марташгvй тус олон удаа хvргэсэн энэ эрийг хvндэтгэж байсан боловч сэтгэлдээ бодсон
vнэнийг хэлэхээс буцсангvй.
-- Энэ цагт энгийн номхон амьдарч болохгvй. Зовсон орон, доромжлогдсон олонд тус болох
цаг ирээд байна гээд ноёд баядын дарлалд зовж ядарсан монгол орныг гадаадын дээрэмчид
тал бvрээс нь хэмлэн мэрж байгаа гашуун явдлыг яриад Хатанбаатараар удирдуулан яваа
өөрсдийн тэмцэл, зорилгыг хэлэв.
Төмөр хэсэг дуугvй сууснаа:
-- Би ядарсан хvнд тус болж байсан гэж нам дуугаар хэлэв.
-- Одоо vед таны тэр тус бол хор. Та өнөөдрийн аяга хоолыг залгуулж өгөөд, маргаашийн нь
жаргалын хvсэл эрмэлзлийг мохоож байна. Хар тамхи татахад нэгэн vе бvх зовлонг умартаж,
хоосон жаргалын хий мананд умбадаг боловч vнэндээ цогц бие нь ялзарч байдаг гэж Хуяг
хэлэв.
Төмөр гашуун бөгөөд гомдолтой инээмсэглэв. Хуягийн vг хатуу боловч тvvнд vнэн юм их
байх шиг санагдав. Ялангуяа эрс шулуун хэлж байгаа Хуягийн сэтгэл ихэд таалагдав.
Өглөөний нар хэнийг ч голж шилэлгvй бvхнийг ээн жигнэж хажуугийн ууланд өвөөлж
бvвтнэн дуугарч байлаа.
Төмөр бодол болон сууснаа
-- Энэ морьдыг цэргvvддээ унаа болгож ав гэж гэнэт хэлэв.
-- Тvvгээр ч барахгvй та өөрөө цэрэгт ороод бидэнтэй яв гэж Хуяг хvvхэддээ хэлж байгаа
эцгийн дуугаар хэлэв. Давааны наад руу Хатанбаатарын гол цэрэг цувран орж ирлээ.
Намилзан яваа туг хиур нь салхинд тоглож, өглөөний нарны гэрэлд зэр зэвсэг нь гялалзан
сvртэй бөгөөд жавхлантай ажээ.
Төмөр тэр зvг ажиглан харж байснаа «Баатар вантай уулзаж болох болов уу?» гэж асуув.
XVIII
Гvн цасанд дарагдсан ойн дундуур гарсан нарийхан замаар эцэж ядарсан морьтой ганц хvн
гэлдрэн явж байлаа. Баруун ташаанд нь модон хуйтай сэлээдий буу санжигнан, зvvн ташаанд
нь орос морин цэргийн урт сэлэм унжина.
Yдийн наранд цасны өнгө гялтганан, модны мөчрийг дарсан сэвсгэр цас салхинд бут бутаар
унана. Арай ядан хөлөө зөөж байгаа морины хөлд цас удаан бөгөөд залхуутай чахарна. Газар
шагайн явж байгаа энэ хvн бол Эрдэнэ ажээ.
Цагаанаас салж явснаас хойш хэд хоног явсан боловч хаашаа юу хийх гэж яваагаа мэдсэнгvй.
Мэдэхийг ч хvссэнгvй. Тvvнд урьдын жавхаа, хийморь огтгvй болоод чихэнд нь «аав аа,
миний аав аа» гэж хашгирсан хvvхдийн нарийхан дуу хоногшин, тэр хvvхдийн зовлонгийн
хамаг гэмтэн нь цагааныг хvрээнд авчирсан Эрдэнэ өөрөө мэт бодогдож байлаа.
Морь нь зогсоход хэд давирсан боловч хөдөлсөнгvйд бууж хөтлөн цааш гэлдрэв. Ингэж явж
байснаа зогсож буу сэлэм хоёроо цасанд шидэж орхив. Хамгийн хэрэггvйгээр барахгvй
хамгийн гэмтэй зvйлээсээ салах шиг бодогдож бие нь хөнгөрөх шиг болов.
«Энэ хог байсан цагт хvн жаргахгvй» гэж шивэгнээд бушуухан тэндээс зайлахаар хөдөлж
хэсэг явтал ард нь хvн дуугарах шиг болов.
Эргэж харвал том хvрэн морь унаж, халиун морь хөтөлсөн, хvрэн дээлтэй, том vнэгэн
лоовуузтай хvн ирлээ. Yvрсэн урт бууны ам нь дээш ёрдойн харагдана. Эрдэнэ, зэвсэгтэй хvн
мөрдөн ирж явааг хараад юу болохыг хvлээн зогсов. Хараач дээ! Даржаа баатар ажээ.
Баатрыг дэргэдээ ирж зогсоход «Баатрын амгаланг айлтгая» гэсэнд «сайн, та сайн уу» гэж
хариу мэндлэв.
150
-- Чамайг юун хvн юм бол гэж баахан сэжиглээд хойноос чинь нилээд дагалаа. Буу сэлмээ
хаяж байхыг чинь ч харж л байлаа. Ийм цагт сумтай буу, иртэй сэлмийг хаяж болдог эд биш
дээ гээд мориноос буув.
Эрдэнэ болж өнгөрсөн явдал, ямар ч зорилгогvй явж байгаагаа яриад,
-- Энэ эзгvй ууланд тантай учирна гэж зvvдэлсэн ч vгvй гэв.
-- Эзгvй биш, Одоо энэ нарийхан зам монголыг аврах зам болоод байгаа юм. Yvгээр хиагт
руу өдий төдий хvн явж, Сvхбаатартай нийлж, монгол орноо гадаадын хар хэрээнvvдээс
аврах хэрэгт нэгдэн орж байгаа юм шvv. Би ч бас тэр зvг явж байна гээд Сvхбаатарын vйл
явдлын тухай ярьж өгөв.
-- Намайг цагаантантай нийлж явсан болохоор авах болов уу? гэж Эрдэнэ асуув.
-Авалгvй яахав. Май буу сэлмээ гэж Эрдэнийн хаясан зэвсгийг богцноос гаргаж өгөв.
Хоёр хоног яваад гурав дахь өдрийнхөө vдийн хирд Хvдэр харуулд цэрэг элсvvлж
байсан Сvхбаатартай учрав.
Даржаа угаас Сvхбаатарыг таньдаг болохоор дотно уулзаж Эрдэнийн бvх явдлыг хэлэв,
-- Бидэнд өнөөдөр нэг сум хэрэгтэй байхад та арван хэдэн сумтай хурдан буу, сэлэмтэйгээ
хаяж байдаг чинь тусгvй хэрэг. Манай орныг хэмлэж байгаа дайсан олон байна. Хvчтэй ч
байна. Зөвхөн Хиагтад арван мянга гаруй гамин байна. Биднийг устгахаар хvрээ, баруун
аймгуудад цагаан намын этгээд хvч хуралдуулж байна. Эднийг зөвхөн буу сэлэм хоёроор
хөөж болно. Гэтэл та буу, сэлмээ хаяж байх. Бид нэгэн санаа нийтийн хvчээр зvтгэвэл
хvрэхгvй газар, чадахгvй юм байхгvй. Бидэнд оросын ажилчин тариачин нар Зөвлөлт засаг,
большевик нам тусална...Бид одоо цөөхөн байна. Гэвч дийлнэ гэж Сvхбаатар ярилаа.
Эрдэнэд «большевик нам» гэдэг vг хэзээ хаана дуулснаа санахгvй боловч нэг л их таньдаг
хvнтэйгээ учирсан юм шиг бодогдов. Гэтэл алиа Петр сэтгэлд нь орж танил vгийн эх олдов.
«Бид засгаа байгуулаад, та нарт тусална» гэж Петрийн хэлсэн vг санаанд нь орж «Даанч
итгэлтэй ярьдаг байсан. Ийм учиртай юм байсан байж шvv. Мунхаг золиг. Сөргvvлэн мэтгэж
байхын оронд ярьсан хэлснийг нь ойлгож авсан бол өдийд хаанаас ингэж эргvv хурга шиг
мангуурч явах билээ» гэж биеэ зэмлэв.
Энэ хvнийг тавьтдаа авч сургууль хийлгэ. Буу зэвсэгтэйгээ хvн шvv гэж Сvхбаатар орж ирсэн
хvнд хэлэхэд нь Эрдэнэ, Петрийн тухай бодлоос салж харвал Дорж зогсож байв.
-- Доной сайн байна уу?
-- Сайн, мэнд амгалан уу?
Сvхбаатарын хөмсөг нь зангиран Эрдэнийг сэжиглэлтэй харснаа «Яагаад Доной билээ! Сая
Эрдэнэ байсан биш билvv?» гэж асуув.
Эрдэнэ сандран бvхий л амьдрал явдлаа нэгд нэггvй тоочин ярилаа. Сvхбаатар байн байн
Эрдэнийг ажиглан харж, заримдаа ярьснаас нь лавлан асууж байв.
-Та Долгорт дэндvv хатуу сэтгэл гаргасан бололтой гэж Сvхбаатар хэлэв.
-- Намайг доромжилсон шvv дээ.
-- Хатуу амьдрал, гэмт хэрэг ч хийлгэдэг юм шvv! Тэр хөөрхий эмэгтэйн буруу биш ч байж
болно. Та сайн бодоорой гээд Сvхбаатар гарлаа.
Ингээд Эрдэнэ ардын журамт цэргийн цоохор цэргийн хорооны нэгдvгээр тавьтын цэрэг
болжээ.
Өдөр ирэх тутам ардын журамт цэргийн тоо олширч эгнээ нь батжин өсөж байлаа. Дарлал
зовлонгоор жирэмсэлсэн монгол орны тал бvрээс зэвсэгтэй зэвсэггvй морьтой явган хvмvvс
цугларан, эх орон ард тvмэндээ эрх чөлөө, тусгаар тогтнолыг олгох болд илдийг давтаж
эхлэв.
151
Булаг шандаас гол горхи, горхи нийлж мөрөн, мөрөн нийлж далай болдог шиг доромжлол
дарлалаас хорсол, хорслоос тэмцлийн далай vvсэн долгилж, тэр далайг сөрсөн бvхнийг
хөмрөн живvvлэх шуурга исгэрэн шуугив.
Гадаадын хvмvvс харахад босох нь битгий хэл, хөдөлж чадахаа больсон архаг өвчтэй эрvv
өвдөг нь нийлсэн өвгөн шиг болсон монгол орны булчинд, залуу эрийн хvч зангирч найман
vе Богдыг залаад ч, наян тохой майдар босгоод ч олж чадаагvй эрх жаргалыг хvнд ажилд
цэврvv болсон малчин ардын хvдэр гараар дайсны гараас булаан авах аварга тэмцлийн
тvvдэг гал улалзаж ийнхvv эхлэв.
Орос оронд мандсан их хувьсгалын ширvvн аянганд гvн нойрноосоо сэрсэн ард олны бие нь
тэвээрч улс гэрийн төлөө шударга тэмцэлд нэгдэн зангирлаа.
Муу амьд явахаар сайн vхэх нь сайхан гэж боссон олны тэмцлийн хvчит vерийг Богдын
лvндэн, бароны бардам дээрэнгvйлэл, гамингийн догшин авир аль нь ч хориглох хvч
байсангvй.
Хуралдан бойжиж байсан ардын журамт цэргийн хэсгvvд, гаминтай хэд хэдэн удаа тулалдаж,
ялаад хvч зориг нь улам ч бадарлаа. Гаминтай тулалдсан хэдэн удаагийн жижиг байлдаанд
Эрдэнэ гавшгай оролцож Сvхбаатар жанжнаас сайшаал хvртжээ.
Нэгэн удаа Сумъяа бэйстэй уулзахаар явахдаа Сvхбаатар гучаад хvн дагуулж явсны дотор
Эрдэнэ оролцож билээ.
Сvхбаатар замдаа ямар нэгэн богино дуу аялан явснаа хажуудаа явсан Эрдэнэд хандаж «дуу
дуулж явахад газар амархан дөхдөг юм шvv» гээд инээмсэглэснээ «гэхдээ одоохондоо чанга
дуулж болохгvй байна.» гэж нэмж хэлэв.
Эрдэнэ эхний нь vгэнд «Эр бор харцага»-ыг дуулъя гэж бодсон боловч сvvлчийн нь vгийг
сонсоод уушгиндаа хураасан хийгээ алгуур буцаан гаргалаа.
Цэргvvд vг дуугvй цувралдан явж байлаа. Гэтэл Сvхбаатар дөрөөн дээрээ өндийж эргэн
хараад «нөхөд минь мөөгний хятад шиг газар шагайн цувралдаад юу хийх билээ. Цөм хvрээд
ирээч» гэхэд нь цэргvvд зэрэгцэн ирлээ.
Сvхбаатар бадарчны тухай хоёр шог vлгэр ярьсанд цэргvvд хөгжилдөн зарим нэг нь хариу
болгож шог vлгэр ярьжээ.
Ингэж инээлдэн явтал өмнөөс нь морьтой монгол хvн давхин ирж гамингууд ард олныг
дээрэмдэн, тэдний өвсийг хураан авч байгаа тухай мэдээ хvргэж ирлээ.
- Гамин олон юм уу? гэж Сvхбаатар асуув.
-- Зуу шахам.
Сvхбаатар хэсэг бодолхийлснээ цэргvvддээ хандаж, vзээд алдах уу? гээд том цагаан шvдээ
яралзуулан инээмсэглэн.
-- Бароныхонтой байлдаж байх нь арчаагvй юм байна билээ. Yзэлцье гэж Эрдэнэ хэлэв.
-- Эндээс хол байна уу? гэж Сvхбаатар асуугаад хvний ирсэн зvг харлаа.
-- Ойрхон. Энэ уулын цаад дор.
-- Бид юуны өмнө алалдахыг хичээх хэрэг алга. Болбол ярилцаж байгаад буулгаж авъя.
Тушаалгvйгээр буудаж огт болохгvй.
-- За явцгаая гээд Сvхбаатар явжээ.
Замдаа ирсэн хvнээс гамингийн байрлаж байгаа газрыг нэгд нэгэнгvй мэдэж авсан Сvхбаатар
уулын орой дээгvvр цэргvvдээ байрлуулаад өөрөө хоёр хvний хамт гамингуудын зvг
хатируулан явлаа.
Давхисаар ирж яваа гурван морьтой хvнийг хараад гамингууд майхнаас гарч зогсов.
Сvхбаатар майханд тулж очоод морины амыг татаж зогсоод «Ноён чинь хаа байна?» гэж
152
асуув.
Гамингийн ноён, хэлмэрчийн хамт Сvхбаатар өөд явж ирлээ.
--Та нарыг монголын ардын журамт цэрэг бvслээд байна. Хэрэв эсэргvvцэлгvй бууж өгвөл
амийг чинь эсэн мэнд vлдээнэ. Хэрэв бууж өгөхгvй бол... гээд уулын толгой руу харахад
хэлсэн ёсоор нь явган морьтой хvмvvс энд тэнд булталзаж байлаа.
Гамингийн ноён уулын толгой руу ажиглан харж баахан дуугvй зогссоноо эрс бөгөөд
шийдэмгий дуугаар «бид бууж өгөхгvй» гэлээ.
-- За тэгвэл зэвсгийн хурцаар vзэлцэх болж дээ гээд Сvхбаатар тайвнаар морины амыг
эргvvлэв.
Гамингууд холдож байгаа хvмvvсийн хойноос нилээд удаан гөлрөн зогсов. Бvрэн зэвсэгтэй
зуу гаруй хvний дэргэд ямар ч аймшиггvй орж ирээд ямар ч аймшиггvй буцаж байгаа гурван
хvний ган зориг, хvрээнээс хөөгдсөн аюултай явдалд цөс нь хайлж, зvрх нь шантарсан
гамингуудыг vл харагдах ган цалмаар хvлж зогсоосноос ингэж гар хөдөлж чадсангvй. Ирсэн
хvмvvсийг холдсон хойно ухаан орсон гамингийн ноён «Байраа эзлээд» гэж хашгираад өөрөө
өвс ачсан тэрэгний доогуур орж хэвтлээ.
Удсан ч vгvй хоёр талын уулнаас буудаж эхлэхэд гамингууд хариу буудаж бараг хагас өдөр
vргэлжилсэн тулалдаан болоод эцэст нь ашиггvй байр эзэлсэн гамингууд тэрэгтэй өвсөө
шатаан зугтсан боловч амьд гарсан хvн ховор ажээ.
Партизанууд буу, сум vлэмжийг олзлон авч их л баяр болов.
1921 оны 3-р сарын 16-ны шөнө ардын журамт цэрэг, Хиагтад байгаа гаминг хөөх их
тулалдаанд мордов. Доржийн удирдсан цоохор цэргийн хорооны нэгдvгээр тавьт Хиагтын
баруун хойноос довтлохоор ойртон очив.
Орой бууж өгөхийг гамингаас шаардсан хоёр дахь бичгийн хариу ирэхгvй болохоор нь
Сvхбаатар цэргээ цуглуулж «бид гамингаас энх тайвнаар бууж өгөхийг зvй ёсоор шаардсан
боловч тэд хариу өгсөнгvй. Одоо бид зэвсэг хэрэглэхээс өөр замгvй болжээ. Энэ байлдаан
бол монгол улс байх, эсэхийг шийдэх юм. Биед нь монгол эхийн цус эргэлдэн, цээжинд нь
монгол зvрх цохилж байгаа хvн бvхэн өнөөдөр хатан зориг гаргах хэрэгтэй. Дайсан арван
мянга гаруй бид дөрвөн зуу гаруй. Гэвч бидний хөл доор минь доромжлогдсон эх орон, ард
минь зовсон ард тvмэн байгаа болохоор бид дийлэхгvй байж болохгvй. Айж сандарч байгаа
хvн байвал одоо буцаж болно» гэж хэлэв.
Олон цэргvvд «жанжны алдар бат оршиг!» гэж нижигнvvлэн хашгирав. Монгол оронд ардын
хувьсгалын тvймэр дvрэлзэж энэ тэмцлийн төв нь Хиагт болов.
Сvхбаатар дэлтэй хонгор мориндоо мордож цэргийн өмнө явахад тvvний бие нь аварга том
болсон юм шиг Эрдэнэд харагдав.
Шөнө дундын vед цэргvvд анги хуваагдан байраа эзэлж дохиог хvлээв.
Yvрийн гэгээ хvлээн зогсож байхад Эрдэнийн зvрх цохилон «Монгол ах дvv минь...» гээд
хашгирч байсан хvvхний дуу, өөрийг нь барих гээд ноцолдож байсан гамингийн нvvр царай
харагдан бахиралдах нь сонсогдох мэт болж сэлэмийнхээ бариулыг гараа бадайртал атгаж
байлаа.
Yvр гэгээрэхийн vед довтолгоон эхлэв. Анхандаа сандарч зугтсан гамин сэхээ авч зарим
газраа хориглож эхлэв.
Гэтэл vхэр буу дуугарч шороо манан хадуулан дэлбэрэв. Гамингууд эргэлтгvй сандран
эхлэхэд партизан цэргийн довтолгоо эхэлж орой болоход Хиагтыг эзлэв.
Дорж тавин цэргийнхээ хамт хэдэн пvvсний хашаанд орвол эрvv өвдөг нь нийлэх шахсан
хөгшин луухаанаас өөр хvн байсангvй. Дорж тvvнд буу тулгаж байгаад «Торго дурдан,
153
нанжин чавга, нар хамба чинь хаа байна. Хэлэхгvй бол пvн гээд чи чөтгөр болж нутаг буцна
гэтэл хятад сандран мөлхөв.
-- Ямар зусарч золиг вэ. Тэр хэлсэн юм бушуу гаргаж өг! гэж Дорж зандрав.
Хятад бvх байшингаа нээж өгөхөд«чадах чинээгээрээ авцгаа. Yнэндээ бидний хөрөнгө.
Дийлсэн цэргийн сvр» гэж Дорж ихэмсэг бөгөөд бардам дуугаар хэлэв.
Эрдэнэ цэргvvдийн хамт торго хураасан байшинд орлоо. Нөхөд нь толгой, толгойгоор
хураасан торгоноос доод тал нь хоёр гурван толгойг авч байв. Зарим нэг нь хэд хэдэн толгойг
ч баглаж боогоод дааж ядан vvрнэ.
Эрдэнийн сэтгэлд Долгор бодогдов. Амьд мэнд явбал хэзээ нэгэн цагт тvvнтэй уулзах мэт
санагдав. Би дэндvv ширvvн зан гаргасан болов уу? Тэр минь намайг дагаж зовлон vзсэн хvн
дээ. Хатуу амьдрал vнэнч сэтгэлийг нь сохолсон ч байж болох юм даа. Хөөрхий минь бvх
насандаа мөрөндөө торго углаж vзээгvй юмсан» гэж бодоод цэцгэн хээтэй цэнхэр торго авч
задалснаа «Дээл хийхэд хэдэн ам торго ордог юм бэ? гэж хажууд нь толгой торго бариад
vзэж байсан Доржоос асуув.
-- Ялсан цэргийн дээлд толгой ордог юм. Энгийн хvнд бол арван хоёр ам болно гээд Дорж
бvдvvн дуугаар ха ха гэж хангалуун инээв.
Эрдэнэ цэнхэр торгоноос арван хоёр амлаж хутгаараа огтлон аваад муутуу цаасанд эвтэйхэн
боож өвөртлөөд эргэхэд нь «Ийм юманд ороод алгын чинээ юмаар яах вэ? Ядахдаа нэг
толгойг аваач» гэж Дорж хэлжээ.
-- Зvгээр. Надад энэ болно гэж Эрдэнэ явдал дундаа эргэж хэлэв.
Маргааш өглөө нь Доржийн тавьтыг жагсаав. Хэдэн хvний хамт Сvхбаатар давхиж ирээд
мориноос бууж хөмсөг нь мушгиран эрчилснээ: «Та нар бол ардын журамт цэрэг болохоос
биш, бvлэг дээрэмчид биш. Өчигдөр орой пvvснээс дээрэмдсэн юмаа одоо энд авчирч тавь»
гэлээ.
Цэргvvд дуу ч гарсангvй, хөдөлсөн ч vгvй.
-- Доржийг тавьтын даргаас огцруулж арав банздана. Танай тавьтын даргаар Даржааг
томилов. Энгийн номхон ардаас сэтэрхий зvv, сиймхий самбаа авсан хvнийг хамгийн хатуу
цээрлvvлнэ гэж Сvхбаатар өндөр дуугаар хэлэв.
-- Жанжин аа! Банздах гэдэг чинь харгис засгийн шvvлт биш vv. Манай ардын засгийн vед
ард биднийг эрvvдэн шvvх явдалгvй болно гэж хэлсэн бус уу? гэж олон дундаас нэг хvн
хэлэв.
Сvхбаатар хvйтэн инээмсэглэснээ «Дээрэм бол харгис засгийн юм болохоор шийтгэл
тохирсон байх нь зvйн хэрэг» гэлээ.
Цэргvvдийн дунд шивэгнэлдэн ярилцах битvv чимээ сонсогдож байлаа. Тэгээд авсан юмаа
авчран овоолов.
Бvгдийн сvvлд Эрдэнэ аажим алхаж очоод өврөөсөө муутуу цаасанд нандигнан боосон
торгоо гаргаж боодолтой нь тавив.
-- Юу юм бэ? гэж Сvхбаатар асуув.
-- Дээлийн торго.
-- Задлаач гэж Сvхбаатар намуухан боловч тод дуугаар хэлэв.
Эрдэнийн тавьсан юм бусад цэргийн юмнаас шал өөр зvйл шиг Сvхбаатарт санагджээ.
Эрдэнэ торгоо унтаж байгаа манцуйтай хvvхдээ задалж байгаа эхийн гараар задлаад
Сvхбаатар өөд гэмшилтэй бөгөөд гомдолтой нvдээр харлаа.
-- Хэнд өгөх гэсэн юм бэ? гэж Сvхбаатар асуугаад Эрдэнийг ажиглан зөөлхөн нvдээр ширтэв.
-- Долгорт гэж Эрдэнэ нам дуугаар хэлээд доош харлаа. Сvхбаатар нэг хvнийг дуудаж ирээд:
154
«Надад Сумьяа бэйсийн бэлэглэсэн торгыг Эрдэнэд өг»гээд олон цэргийн зvг харснаа
«Ардын журамт цэргийн зорилго нь сайхныхаа хирээр бузар ажил хийсэн хvнд оногдох
шийтгэл хатуу байна гэдгийг бодож дахин ийм булай юм бvv хийцгээ» гээд мориндоо
мордож манаруулан давхилаа.
Хэдэн өдрийн дараа Бароны тvрvvч цэрэг Баяр гvнгийн удирдлагаар довтлон ирлээ. Энэ
байлдаанд Эрдэнэ гарамгай оролцож Сvхбаатар олны өмнө нэрийг нь дурдаж сайшаав.
Хэдэн өдрийн турш бароны гол хvчтэй тулалдах хориглолтын бэлтгэл хийлээ. Ардын журамт
цэрэг гvвээний орой дагаж ашигтай байрыг эзлэн авчээ. Хаврын нар нvvрнээс жигнэж ухсан
окопны чийгтэй шороо доороос хайрч довтлон ирэх дайсныг хvлээсэн цэргvvдийн зvрх
цохилон хоорондоо богинохон vг шивэгнэн ярилцаж байлаа.
Нар нилээд хөөрсөн тэнгэр рvv харахад энд, тэнд хэсэг хэсэг бөөн vvл өмнө зvг нvvж vл
мэдэг бvлээн салхи умраас vлээнэ.
Бароны цэрэг хэсэг хэсгээр давшин байр эзэлж эхлэв. Сvхбаатарын дохиогоор ардын журамт
цэрэг гал нээлээ. Ширvvн тулалдаан хэдэн цаг vргэлжлэхэд дайсны хvч нэмж ирсээр байлаа.
Yдээс хойш цагаантан их буугаар хэсэг буудсанаа хэдэн пулемётын галын доогуур давшив.
Уулаас сайн бууддаг Эрдэнэ хоёр гурван хvнийг унагаав. Ардын журамт цэргийн байдал
хvнд болж, зарим газраар Бароны цэрэгт шахагдан ухарч эхлэв.
Сvхбаатар Эрдэнийн дэргэд ирж нэгэн бичиг өгөөд «vvнийг тvргэн цээжил» гэлээ. Тэр бичиг
бол дээд шивээнд байсан улаан цэргийн зуун гуравдугаар бригадаас яаралтай тусламж
гуйсан бичиг байлаа.
Удсан ч vгvй Эрдэнэ уул бичгийн vгийг нэгд нэггvй цээжлээд дайсантай буудалцаж байсан
Сvхбаатарт хэлэв.
-- Хамгийн сайн морь унаад vvнийг хvргэж өг. Цагаантанд баригдах болбол устгах хэрэгтэй
гэж Сvхбаатар хэлжээ. Бичгийг авч мордоод Дээд Шивээний зvг довтлоход цагаантан
хойноос нь буудсан боловч оносонгvй. Явсаар Дээд Шивээнд ирж зуун гуравдугаар
бригадын гурван зуун тавдугаар хорооны штабын манаатай учир явдлаа яриад даргатай нь
уулзахаар явлаа. Удсан ч vгvй даргын тасалгаанд орж ёслоод бичгээ гардуулав. Тэр дарга
орчуулагчаар дамжуулан уул бичигтэй танилцаж байхад цаад тасалгаанаас шинелээ
нөмөрсөн орос хvн гарч ирээд Эрдэнийг харснаа «Уухай даа. Эрдэнэ . Би чамтай лав уулзана
гэж бодож явсан» гээд шууд ирж номхон зогсож байгаа Эрдэнийг тэврэн авлаа.
--Алиа Петр... амьд мэнд vv, чи минь гэж Эрдэнийн нvд нь том болоод дуу алдав.
-- Амьдаар барах уу. Чамд туслахаар ирээд байна гээд том ногоон нvдээ эргэлдvvлэн бvдvvн
дуугаар инээв.
-- Комиссар аа Сvхбаатар биднээс даруй туслахыг гуйсан байна гэж дарга Петрт хандаж
оросоор хэлэв.
-- Зөвлөлт засгийн газар, монголын тvр засгийн газрын хэлэлцээгээр монгол нутагт бугшсан
цагааны дээрэмчдийг дарахад Зөвлөлт улс тусална гэсэн болохоор бид тvргэн туслах
хэрэгтэй байна. Бас тэгээд Эрдэнэ бид хоёр vхрийн наймаа хийж явахдаа энэ гуйж, би
тусална гэсэн юм сан. Тийм яриа бий байх аа! Эрдэнээ гээд Петр тvvнийг чанга тэврэв.
-- Бий байх шvv гээд Эрдэнэ инээв.
Удсан ч vгvй цэргийн тvргэн жагсаалын бvрээ хангинаж монголын ард тvмний эрх чөлөө
тусгаар тогтнолоо байлдан авах их тэмцэлд ах дvvгийн тусламж vзvvлэхээр ажилчин
тариачны улаан цэргийн нэгэн анги хөдлөхөд тvрvvнд Петр, Эрдэнэ хоёр зэрэгцэн явлаа.
XIX
Цагаантны Резухин генерал Заяын шавь, сайд Ван, Далай Чойнхор ван, Луу гvний зэрэг
155
хошуудаас гурван мянга орчим монгол цэрэг дайчилж, орос орноос хөөгдөн дvрвэж гарсан
мянга гаруй оросын цагаан цэрэгтэй нийлvvлээд Бароны баруун жигvvрийг буй болгов. Энэ
цэргийн зорилго нь Хиагтад байгуулагдсан монголын ардын тvр засгийн газрыг устгаад
Бароны гол хvчтэй нийлэн улмаар Зөвлөлт орос улсыг довтлох ажээ.
Yvний нэг хороог Павлов захирав. Цэрэг байгуулж эхлэх vед Павлов Итгэлтийнд ирж
уулзаад «өвгөн минь бид улаантай vхэлдэн тулалдана. Yvний тул Монголын аймаг,
хошуудаас цэрэг, агт, хvнс хоол дайчилна. Энэ учраас чи Резухин генералтай нvvр учирч
арван сайн морь, амбан шар арвын хамт их цэргийн хэрэгцээнд өгье гэж айлтгах хэрэгтэй.
Тэгэхгvй бол хvчээр дайчлагдах болно» гэлээ.
-- Юу болохыг нь мэдээгvй байж, тийм их хөрөнгөө зvгээр өгөх хэрэг vv?
-- Амлах өгөх хоёрын дунд их зай бий гээд Павлов хөгжилтэй инээн ширэвгэр шар сахлаа
эрхий хуруугаар шударснаа улааныг унагааж авсан цагт чи бид хоёрын өмнө алтан зам
нээгдэнэ гэлээ.
-- Та нар улааныг давах уу даа гээд Итгэлт зальтай нvдээр Павловыг харлаа.
-- Давна. Олон жилийн дайнд улаанууд цуцаж ядарсан. Бас тэгээд газар дээр нь өлсгөлөн
болж байгаа болохоор бид дийлж их эзэн хаант орос улс дахин мандана гэж Павлов бардам
хэлээд аягатай архиа хөнтрөв.
-- Мэдэхгvй дээ. Бусад хvн хэлсэн бол ч итгэхгvй... Чамд бол итгэж байна... За тэгээд тэр
жанжинтай чинь хэзээ уулзах вэ?
-- Маргааш Заяын хvрээн дээр очиж уулзахад болно. Хамт явах уу?
-- Тэгье.
Энэ орон нутаг, зөөр хөрөнгөгvй, хэдэн оргодлууд, улааныг дийлнэ гэдэгт Итгэлт
итгэсэнгvй, гэвч хөрөнгөө дээрэмдvvлэхгvйн тул Павловын хэлснийг хийх нь зөв гэж бодов.
Должин, генералд барих урт шар хадаг авдраас гаргаж, Галсан, Итгэлтийн морийг эмээллэж
байхад улаан, цагааны тэмцлийн тухай хоёр найз vргэлжлэн ярилцав.
-- Өвгөн минь чи, бидний vйл хэрэгт нэг л итгэхгvй байна даа.Уул нь итгэж болох юм шvv
гэж Павлов хэлэв.
-- Хаанаас даа. Ямар vмхий санаатай золиг вэ, Би чамд итгэхгvй хэндээ итгэх вэ гээд Итгэлт
нарийхан дуугаар худал инээв.
Хоршоо хоёр Заяын хvрээ рvv явах замдаа улаан, цагааны явдал, улс орны хэргийн тухай
өдий төдий юм ярьжээ. Гэвч Павлов улааныг бут цохиж их орос улсыг байгуулан алтан
замаар халбиулах vлэмж хvчинд Итгэлтийг итгvvлж чадсангvй.
Итгэлт байн байн худал инээж «за би ч яахав амласнаа өгч болно. Харин цааш нь горьгvй
шvv» гэж явлаа.
-- Бид чамаас юу ч авахгvй байж болно. Хэрэгтэй бvхнээ дайчлаад авах хvч бидэнд байна.
Харин ингэх нь нэгдvгээрт чамд хэрэгтэй. Хоёрдугаарт бидэнд хэрэгтэй. Ер нь тэгээд чиний
хөрөнгийг vрэх гэж би бодохгvй шvv дээ гэж Павловын хэлэхэд «би чамд итгэнэ» гэж Итгэлт
дахин дахин хэлнэ.
-- Дайн дуусаад хоёул том vйлдвэр байгуулна шvv
Павлов хэлэв.
-- Мэргэн ухаан байна. Би хөрөнгөө арвижуулж л байя. Цэмбэний vйлдвэр байгуулна шvv
гэж Итгэлт хариулав.
Гэвч Итгэлт «чи энэ дайнаас амьд ирээд, бид хоёр vйлдвэр байгуулах ч алганы хонхорхой
хазахтай адил хэрэг байхдаа» гэж дотроо бодож байлаа.
Маргааш нь Итгэлт, пvvсний байшинд хэдэн хошууны захирагч нарыг цугларуулан цэрэг,
156
морьд, хvнс дайчлах тухай Богдын зарлигийг сонсгож байсан Резухин генералын өрөөнд
Павловын хамт орж ирлээ.
Өндөр оройтой цагаан хурган малгай өмсөөд нэг ташаандаа сэлээдий буу, нөгөө ташаандаа
гялгар хуйтай сэлэм зvvсэн Резухин генералын өмнө Итгэлт очоод өврөөсөө урт гэгчийн шар
хадаг гаргаж барин бөхийж «аварга хvчит баатар цагаан хаант орос гvрний их жанжин таны
тvмэн амгаланг айлтгаж өчvvхэн хvн би төр улсыг минь мандуулж өгөх их хэрэгт хандив
болгож бага буурай хөрөнгөнийхөө дээж агт морь арав, амбан шар арвыг сэтгэлчлэн барья»
гэсэн vгийг Павлов генералд орчуулж өгөв.
Генерал баясгалантай инээмсэглэж, хадгийг өрөөсөн гараараа дээрээс нь чавчиж аваад «олон
тvшмэд та нар сонсож байна уу. Монголын олон тvмэн Богд хааныг ширээнд нь залсан
бидний хэрэгт гvн итгэж хvчин туслах ёстой юм» гээд Итгэлтийг тэврэн авч нуруун дээр нь
алгадав.
-- Хэрэв та миний цэргийн албанд зvтгэхийг хvсвэл таныг хорооны туслах дарга болгоход би
бэлхэн байна гэж генерал нvдний шилээ авч арчих зуур хэлэв.
-- Өчvvхэн би инээхээс бусад эмгэг өвчинд баригдсан болохоор эрхэм таны энэ өндөр
хишгийг хvлээн авах хувьгvй билээ гээд Итгэлт бvдvvн генералын гараас салж алгуурхан
хаалга руу ухрав.
-- Таны хувьд бол дурын хэрэг гээд генерал баяртай мишээв. Хэдэн өдрийн дараа хошуудаас
агт морьд, цэргийн хvнс буу зэвсгийн хvчээр дайчлахад Итгэлтийн мал сvргээс өнчин ишиг ч
авсангvй.
Хаврын эхэн сарын нэгэн өдөр Резухиний цэрэг Хиагт хотын зvг хөдлөх болов. Цэргийн
хамт Зая гэгээний бие төлөөлөгчөөр Жамбал явах болжээ. Хошуудаас дайчлагдан ирсэн
монголын цэрэг Заяын гэгээнээс адис авлаа. Цагаан цэргийн өндөр хурган малгай өмсөж,
жижигхэн гар буу бvсэндээ хавчуулсан гэгээний өмнvvр мянга гаруй хvн толгойгоо
бөхийлгөн залбираад өнгөрөхөд гэгээн баруун гараар бvгдэд нь адис тавьжээ.
Ингээд цэрэг хөдлөхөд Павлов даргатай монгол цэргийн хороо хошуучлав. Энэ хорооны
туслах даргаар Сайд Вангийн хошуу туслагч Пvрэв тайж явжээ.
Пvрэв тайж өөрөө хийлгэсэн өндөр цагаан хурган малгай дээрээ вангийн хvрэн чулуун
жинсээ хатгаж өмсөөд цэнхэр торгон дээл дээр шар дурдан бvс бvсэлж том хvрэн морь
унажээ.
Энэ цэрэг зам зуурын тохиолдсон газраас хоол хvнс, унаа хөсөг дээрэмдэн нулимс цусаар
зам гарган урагшлахдаа хошуудаас цэрэг дайчлавч монголын ардын намын олонд тунхаглах
бичгийн учир явдлыг ойлгосон монгол цэргvvд бөөн бөөнөөр оргон алга болж цэргvvд оргох
тутам цагаан дарга нар ширvvсэж байлаа.
Ингэж явсаар Павловын хошууч хороо орос монголын хилд Зэлтэр харуулын тушаа газраар
ойртон ирлээ, Өглөөний нараар угтаж ирсэн Монгол Зөвлөлтийн цэрэгтэй тулгаран гурван
цаг гаруй ширvvн байлдсаны дараа цагаан цэргийн хvчин суларч тvvний монгол цэргvvд нь
буцаж дуртай зvгтээ бутран алга болжээ.
Оросын цагаан цэрэг тавь гаруй хvн буудалцан vд өнгөрvvлээд бас л зугтаж эхлэв. Эдэнтэй
хамт vлдсэн ганц монгол гэвэл хорооны туслах дарга Пvрэв тайж байлаа. Гэвч Пvрэв тайж
зоригтой сайндаа vлдсэнгvй. Харин буу эхэлж дуугарахад бут бургасанд шурган нуугдаад
өндийж ч чадахгvй буугаа тэврэн хэвтжээ. Нэг харвал сvvлийн орос цэрэг морь руугаа гvйж
харагдахад нь босоод гvйх гэтэл ар талаас нь хvчтэй юм цохиут унаж агшин зуур vхжээ.
Унахад нь хол унасан жинстэй цагаан хурган малгай нь цагааны зугтсан цэргийг хөөсөн
монгол зөвлөлтийн цэргийн морины хөлд дайрагдан навсарч шороонд булагдав. Алдар эрж,
157
охид бузарлаж явсан энэ хэрцгий тайж шороо vмхээд vхсэн байлаа.
Энэ байлдаанд оролцсон монголын ардын журамт цэргийн дотор Эрдэнэ явалцсан бөгөөд
цагааныг зугтахад мориндоо мордон нэхэв. Сумьяа бэйсийн хошуунаас ирсэн өндөр зээрд
морь нь бvхний өмнө гарч довтлоход Эрдэнэ сэлээдий буугаар хааяа нэг буудан давхилаа.
Хэсэг явтал өмнө нь хvрэн морьтой цагааны дарга жижиг буугаар эргэж буудсаар давхиж
явлаа. Энэ бол Павлов байжээ. Гэвч Эрдэнэ тvvнийг таньсангvй. Мориндоо ташуур өгч
бөхийн хурдлав. Нилээд хөөцөлдөвч зай нь ойртсонгvй морийг нь буудаж орхивол дээрх хvн
нь тэртээ хол тонгорцоглон унав.
Мориноосоо салахдаа буугаа алдсан Павлов босож ядаж байтал Эрдэнэ давхиж ирээд vсрэн
бууж буу тулгав.
Павлов гараа алгуураар өргөн зогсов. Эрдэнэ, ажиглавал хөлс шороо болсон нvvртэй энэ
орос бол өөр хэн ч биш нөгөө Павлов байжээ.
-- Эрдэнэ гээд Павлов гараа буулгаж өмнөөс нь явах гэхэд «зогс» гэж Эрдэнэ зандрав.
Павловын магнайгаас цус урсан хөлс шороотой зууралдан хар хvрэн болоод хацар руу нь
урсаж байлаа. Омголтсон уруулаа хэлээрээ чийглэн амьсгаадна.
-- Чи энд юу хийж яваа юм бэ? гээд Эрдэнэ буугаа хуйнд нь хийх гэтэл Павлов vсрэн ирж буу
дээрээс нь барьж авлаа. Эрдэнэ буутай гараараа хvчлэн тvлхсэнд Павлов гэдрэгээ алдлан
унав.
Эрдэнэ буугаа тvvний зvг чиглvvлтэл Павлов өндийж өвдөг дээрээ сөхрөн «Эрдэнэ минь, бид
хоёр эртний танил. Чи миний эхнэр хvvхдийг танина. Амь өршөө!» гээд уйлж гарлаа.
Эрдэнэ гайхан зогсов. Павлов бvр мөлхөн хонин шар нvдээ гөлөлзvvлэн «Амь өршөө! Чи бид
хоёр адилхан эхнэр хvvхэдтэй шvv дээ. Амь өршөө!» гээд бvр енгэнэтэл уйлав.
Павловын арчаагvй байдлыг хараад «Энэ мундаг эр ингэж байх гэж дээ. Yнэхээр ч эхнэр
охин хоёрыг нь өнчрvvлж яах билээ дээ. Над шиг будилж яваа ч юм билvv» гэж бодоод «муу
золиг минь бушуу зайл. Харин дахиад зэвсэг барьсан байвал даа» гэлээ.
Павлов юу сонссоноо ухаарч ядан Эрдэнийг ширтэн байснаа босоод «Би хаачих вэ?» гэж
хоолойгоо чичрvvлэн суув.
-- Цааш яв.
-- Чи намайг араас буудахгvй биз
-- Дуугvй яв.
Павлов эргэж явлаа. Анхандаа эргэж харан удаан явснаа сvvлдээ шогшиж эхлэв. Эрдэнэ
тvvнийг далд ортол нь хараад орчин тойрныг ажиглавал Павловын хаясан буу нvдэнд нь
тулав.
Авч vзвэл ганц ч сумгvй болжээ.
Тэр орой улаан цэргийн нэмэлт хvч ирэхэд Петр ирж Эрдэнэ Петр хоёр дотно уулзав.
-- Өнөөдөр би нөгөө Павловыг тавьж орхилоо. Бvр уйлаад амиа гуйж байна гээд
Эрдэнэ болсон явдлыг ярив.
-- Эрдэнэ минь. Нэг галзуу нохойг тавивал хэдэн нохойг галзууруулдаг юм гэж Петрийн
хэлэхэд Эрдэнэ инээмсэглэснээ «Эхнэр хvvхдээ дурдаад л сөхөрч, мөлхөж гуйгаад байх юм»
гэлээ.
Петр Эрдэнийг хурц нvдээр ширтэн байснаа «хувьсгал хийнэ гэдэг бол тоглоом биш юм шvv.
Нэг бол чи vхнэ. Эсхvл би vхнэ гэсэн хэрэг. Одоо чиний тавьсан Павлов чинь Резухиний
ангид очоод дахин зэвсэглэж өнөө шөнө юм уу, маргааш чамайг нөхөдтэй чинь хамт хvйс
тэмтрэхээр ирнэ» гэлээ.
Эрдэнэ гэмшилтэйгээр Петрийг харж инээмсэглэснээ «Арай ч vгvй байлгvй дээ» гэлээ.
158
-- Yзэж л байгаарай Эрдэнэ минь. Нинжин сэтгэл сайхан боловч зэвсэг барьсан дайсанд
гаргахын хэрэггvй зvйл гээд Петр цаасан тамхи гаргаж нэгийг Эрдэнэд өгөөд өөрөө нэгийг
татлаа.
Маргааш нь нар гарахын vед Резухиний гол анги, Монгол Зөвлөлтийн цэргийн хориглосон
байр руу давшиж эхлэв.
Их буугаар хорь гаруй удаа буудаад дараа нь хэсэг, хэсгээр урагшлан байр эзлэв. Ингээд
Монгол Зөвлөлтийн цэргийн хориглосон шугаманд ойртон очтол пулемётын шөргөлсөн
галтай мөргөлдөж буцаад байр эзэлж vд өнгөртөл буудалцав.
Зэвсгийн боломжоор хомсхон Резухиний цэрэг хориглолын удаан дайн хийх чадалгvй
байжээ. Энэ учраас мянга гаруй морьтой монгол цэргийг модон дотуур нууцлан явуулж
монгол зөвлөлтийн цэргийн баруун гараас нь гэнэт дайрав. Гэтэл эхний буун дуугаар
хошууран эргэж модны нэг болон тарж хошуу нутгийн зvг алга болжээ. Цагаан дарга нар
хvчлэн хоригловол заримыг нь хvлж хаяад, заримыг нь буудан алжээ.
Оройн нар ханын элэг өөд гарах vед цагаан цэрэг бvрмөсөн бут цохигдож сарнин зугтав.
Жамбал явган гvйж явтал хойноос нь ирсэн Павлов морины амыг татаж зогсоод тэр хоёр
сундалдан цааш давхилаа..
-- Нэг бол улаанууд энэ хорвоо дээр амьдарна. Эсхvл би амьдарна. Бидэнд нэг нар байхгvй
гэж Павлов шvдээ зуун хорсон ярьж явахад Жамбал дуугvй: «Энэ оросыг барьж улаанд
тушаавал зөвхөн амьд гарахаар барахгvй гавьяа шагнал хvртэнэ» гэж бодож явлаа.
Гэвч энэ мундаг эрийг яаж барих арга олдохгvй ажээ.
Ум хумгvй давхисан морь хөлрөн эцэж эхлэхэд тэр хоёр бууж модон дотор амрав. Хааяа нэг
дуугарч байгаа бууны дуу чихний vзvvрт сонсогдож байлаа. Павлов бие засахаар суух vед
Жамбал бууны бөгсөөр цохиж ухаан алдуулав. Янгинатал хvлж аваад сууж байтал Павлов
ухаан ороход нь шууд өргөн аваад эмээл дээгvvр хөндлөн тавиад морио хөтлөн эргэж явлаа.
-- Чи хаачих гэж байна гэж Павлов амьсгаадан асуув.
-- Чамайг улаанд аваачиж өгнө.
-- Чи бид хоёр нэг талын улс шvv дээ!
Жамбал хариу дуугаралгvй явсаар байлаа. Павлов эхлээд «амь өршөө!» гэж гуйв. Гэвч
Жамбал дуугарсангvй «улаанд очиход хоёуланг маань ална» гэж сvрдvvлэхийг оролдов.
Гэвч Жамбал улаан хэнийг нь алж, хэнийг нь шагнаж сайшаахыг сайн мэдэж байлаа. Арга нь
мухардсан Павлов «улаанд аваачиж өгснөөс энд буудаж орхиоч» гэж гуйхад нь Жамбал
хvйтэн инээмсэглээд «Павлов минь би хvvхэд биш» гээд дахин дуугарсангvй.
-- Та нартай хамт ардын засгийн төлөө морь нохой мэт зvтгэх гэж цагааны энэ ноёныг барьж
ирлээ гэж монгол зөвлөлтийн цэрэгтэй учраад Жамбал хэлжээ.
Павловыг Петр байцааж байхад Эрдэнэ дэргэд нь байжээ. Хэнтэй учирсан, юу болохоо сайн
мэдсэн Павловын нvдэнд нь vхлийн шийдсэн галзуурал оволзон «Чамайг Тамирын голын
бургасанд буудаж орхилгvй, тэжээж байсандаа харамсаж байна» гэлээ.
-- Биднийг алаад та нар барахгvй байсан шvv дээ. Хонгор минь гэж Петр тайван хэлэв.
- Их Оросын аль олигтойг та нар баллаж дууссан улс. Та нарт хайрлах харамлах юм байхгvй.
Намайг бушуу буудаад аль. Намайг амиа гуйна гэж горьдож байна уу. Хол байна гээд
Павлов, Петрийн нvvр рvv нулимлаа.
Петр ханцуйгаараа нvvрээ арчсанаа
-- Бидний шинэ орос улсыг vзэх хувь тавилан чамд байхгvй. Амь гуйхын хувьд бол хэзээ ч
чамайг өршөөхгvй гэлээ.
Павлов, Эрдэнэ рvv ажиглан харснаа.
159
-- Эд нар манай орныг баллаж орхиод, одоо танай орныг баллах гэж байна. Гэнэн харанхуй
хvмvvсийг хуурахдаа чадамгай амьтад шvv гэлээ.
-- Дуугvй бай. Yрийн нь дэргэд эцгийг нь танай цагаанууд дvvжилж орхихыг би vзсэн хvн
шvv. Би гэнэн харанхуй ч гэсэн цагаан харыг ялгаж чадна гэж Эрдэнэ хашгирав,
Орой нь Павловыг буудаж элсэнд булж орхиод буцаж явахдаа
-- Өнөөдрийн байлдаанд алагдсан манай нөхдийн хэд нь Павловын суманд vхсэнийг бид
хоёр мэдэхгvй шvv дээ гэж Петрийн хэлэхэд Эрдэнэ гэмшилтэй бөгөөд хорсолтойгоор санаа
алдан доош харлаа.
ХХ
Дулмаа хэдэн хонь ямаагаа хотлуулан гэртээ орж хоёр аяга тараг идээд ганцаараа тулганыхаа
дэргэд суухад Төмөрийн янз бvрийн дvр нvдэнд нь ээлжлэн харагдана.
Удахгvй эргэж ирнэ гэсэн Төмөр хоёр жил гаруй болоход ирэх нь битгий хэл, сураг ч
гарсангvй. Анхны vед шөнө бvхэн чагнаж, нохой хуцвал гарч хараад ирээгvй байхад нь
чихрээр хууруулсан нялх хvvхэд шиг енгэнэтэл уйлдаг байжээ. Сvvлдээ уйлахаа болив.
Тэгээд «нохой хорь» гэж явуулын хvний дуу гарахад дуртай дургvй гарна.
Ганц эмэгтэй хvн, тэгээд гоо vзэсгэлэнтэй бол хэн зvгээр байлгах билээ. Зовлон дээр зовлон
нэмж доромжлол дээр доромжлол хvлээдэг болжээ. Дулмаа заримыг нь vгээр, заримыг нь
модоор, заримыг нь хутга шөвгөөр хөөж гаргадаг байлаа.
Гэтэл зарим нь өшиж хvний нутагт цагаачилж байгаа атал сэхvvн зантай хvvхнийг элдвээр
хавчдаг болжээ.
Эндээс зайлъя гэж бодохоор Төмөр минь ирээд хэнтэйгээ уулзах бол гэж бодоод больдог
байжээ. Гэтэл өдөр өнгөрөөд л байдаг Төмөр эргэж ирэхгvй ажээ.
«Намайг энд орхичоод сураг чимээгvй алга болдог арилсан дотортой амьтнаа» гэж бодоод
Төмөртөө гомдовч тэр сэтгэл нь удаан тогтож чаддаггvй байлаа. Учир нь «Төмөрт минь ямар
нэгэн саад тохиолдсоноос ирж чадахгvй байна» гэдэг сэтгэл тvvнийг хөөж гаргадаг байв.
Харин ингэж бодох дээр Төмөрийнхөө тухай, тvvнд юу учирснаар ингэж ирэхгvй байна гэж
бодоод сэтгэл нь шанална.Тэвч доошоо оръё гэхэд газар хатуу, дээшээ гаръя гэхэд тэнгэр хол
тул яах билээ дээ.
Дулмаа алгуур босоод ороо засах гэтэл нохой нь хуцав. Хэдэн морьтой хvн ирж яваа чимээ
сонссон боловч Дулмаа гарсангvй.
-- Нохой хорио гэж шахмал бvдvvн дуугаар хvн хэлэхэд аргагvй тарлаа.
Баяны хvv хоёр залуу хар хvнтэй орж ирлээ.
-- За гоо бvсгvй сайн байна уу?
-- Сайн. Та бvхэн сайн байна уу?
-- Нөхөр чинь чимээгvй юv?
-- Чимээгvй.
-- Нөхөргvй залуу бvсгvйн цангааг гаргаж өгөх гэж бид гурав ирлээ гээд баяны хvv Дулмааг
шууд барьж авлаа.
Дулмаа чадал мэдэн ноцолдов. Гэвч гурван залуу эрийг яаж гэтлэх билээ. Дулмаагийн
хашгирсан дуугаар айлын нь хоёр хөгшин орж ирснийг гурван залуу хvчээр хөөж гаргалаа.
Ингээд Дулмааг хvслээрээ доромжлоод явахдаа «дахиад олон ирнэ шvv. Гурав багадаад
байвал дөрвvvл ирж болно» гээд доромжлон инээмсэглэв.
Дулмаад эндээс зайлахаас өөр аргагvй болов. Хэдэн малаа хоёр хөгшинд захиж орхиод хоёр
морьтой хөдлөв.
Хаачих вэ? гэдэг асуудалд анхандаа хариу байсангvй. Хоёр өдөр явсны дараа юу ч гэсэн
160
Төмөрийн нутаг Засагт ханы хошуу орохоор шийджээ.
Гэтэл нэг морь нь эцэж аргагvй болоод нэг айлын гадна орхиж цааш явлаа. Баахан явж
байтал vлдсэн ганц морь нь эцэж танихгvй газар явгарах болов.
Хээр сууж байгаад хашгиран уйлав. Эцсэн морь нь хаврын өлөн цагаан өвс хазлахаас өөр
ямар ч хариугvй ажээ. Уйлсаар морио хөтлөн өргөн хөндийг туулав. Хvйтэн шөнө
айлгvй газар морио идvvлэн чичрэн дагжиж хоноод өглөө цааш явахад эцсэн морь нь улам
ядарсан байхад чирч гулдарсаар арай ядан явж нэг айл дээр ирлээ.
Овоо малтай энэ айлын эзэн Дуламын яриаг сонсоод ганц эмэгтэй хvний зовлон зvдvvрийг
хуваалцан, сэтгэл нь их л хөдөлсөн байдалтай байлаа.
Ядарч яваа хvн, нvvр өгсөн хvнд итгэх нь амархан байдаг болохоор явах газаргvй болсон
Дулмаа тэр айлд байх болжээ. Яагаад гэрийн эзэн, Дулмаад тийм сайхан зан гаргав?
Yнэхээр Дулмааг өрөвдөв vv? Yгvй. Саяхан эхнэр нь талийгаач болсон дvvдээ
татлаа тvлхлээгvй ганц бие, vзэсгэлэнтэй хvvхнийг эхнэр болгон авч өгөх гэж боджээ. Гэвч
юуны өмнө ямар зантай хvн гэгчийг нь мэдэх хэрэгтэй болохоор хонио хариулуулав.
Хvний хоол идэж байгаа хvн сайн хvн болж vзэгдэхийг хичээдэг болохоор Дулмаа ажилд
сэтгэлээсээ хичээн зvтгэв.
Дулмаагийн ажилсаг гэрийн эзний сэтгэлд таалагдаж, аажмаар дvvгээ Дулмаатай дасгаж
эхлэв. Ингэж байсаар нэг өвөл өнгөрөхөд Дулмаа гэрийн эзний дvvтэй суучихсан байлаа.
Дулмаагийн шинэ нөхөр бол олон таван vггvй, биед халамжтай хvн байсан бөгөөд ахаасаа
учир тоймгvй айдаг, vгнээс нь огт гардаггvй байлаа. Тэр бол vнэндээ ахынхаа хөлсгvй vнэнч
зарц нь байж билээ.
1921 оны зун. Дулмаагийн нөхрийн ахынх өртөөн оногдоход Дулмаа нөхөртэйгөө хамт
очжээ. Дулмаа элчид хоол хийх, морь эмээллэх, заримдаа улаа эхлэх зэрэг ажил хийж
байлаа. Yе vе Төмөр нь бодогдож зvvд шиг өнгөрсөн жаргалынхаа тухай харамсан суудаг
байлаа. Заримдаа Төмөрийнхөө тухай зvvдлэн босон харайна. Нөхөр нь юу болсныг
асуухад «Төмөр шиг эр надад дахиад олдохгvй. Заяа минь яасан ч муу юм бэ! Нvгэл минь
яасан ч их юм бэ?» гэж шууд хэлнэ
Харин ингэж хэлэхэд нөхөр нь гомдолтойгоор ширтэн, юу ч дуугардаггvй байлаа. Нэг өдөр
баруун зvгээс олон цэргvvд ирлээ. Энэ бол баруун хязгаар дахь цагаантантай байлдаж яваа
Хатанбаатар Магсаржавын цэргийн тvрvvч байлаа. Хатанбаатар Магсаржав ирж явааг
сонссон өртөөнийхөн сандарч, хоол, унд, агт морьд урьдчилан бэлтгэв.
Оройн нар жаргахын vед цэргийн гол анги хvрэлцэн ирэв. Цэргийн өмнө зэрэгцэн яваа хоёр
цагаан морьтой хvн улаан, шар туг намируулан барьжээ. Тvvний хойно зургаан ижил хар
морьтой хvмvvс сэлэм огшин явна.
Энэ эгнэсэн зургаан хvний ард улаан зээрд морь унасан Хатанбаатар ван Магсаржав явна.
Өртөөний өмнө ирээд Хатанбаатарын дохио өгөхөд олон цэргийн дундаас сайвар бор
морьтой хvн гарч ирээд хадаг яндар болсон том цагаан дунг уянгалуулан татав.
Цэргvvд зогсож морьдоос бууцгаав. Өртөөний занги ёслолын хувцсаа өмсөн Магсаржавын
дэргэд ирж тусгай бэлтгэсэн улаан халзан өргөөнд морилон орохыг урив.
Хэдэн мөчийн дараа улаан халзан өргөөний өмнө улаан, шар хоёр тугийг босгож тус бvрийг
дөрвөн цэрэг манан зогсов. Цэргvvд тавьт тавьтаар хуваагдан байрлав. Хуягийн тавьт гэр
майхан хоёрт оржээ.
-- Бузар цангаж орхилоо. Уух юм олж ирье гээд Төмөр, алсан цагаанаас олзлон авсан жижиг
саваа барьсаар майхнаас гарч ийш тийш харахад тэртээ хойно том гэрийн гадна зуух татаж
галласнаас багширсан хөх утаа манаран харагдав.
161
Дэргэд нь хvрэн дээлтэй эмэгтэй хvн тvлээ хагалж байлаа. «Гал байсан газар, ус байх
биз»гэж бодоод Төмөр том том алхлав. Сав бариад цээжээ vл мэдэг бөхийн ирж байгаа
мундаг эрийг ажиглан харж байсан Дулмаа гэнэт «Төмөр, Төмөр минь» гэж хашгираад гvйх
гэснээ шургачин унав.
Төмөр зогсож ажиглан харснаа «Дулмаа минь, ямар сайхан учрал бэ» гээд гvйн очиж
ухаангvй хэвтэж байгаа Дулмааг тэврэн авлаа.
Хvмvvс цугларан ирэхэд тvvний дотор Дулмаагийн нөхөр «Юу болов. Юу болов» гэсээр
гvйн очлоо, Хэн нэгэн нь усаар тургисны дараа ухаан орлоо. Бvгдийг тойруулан хараад
«Төмөр минь» гээд нvднээс нь нулимс урсана.
-- Амьд уулзсанаас хойш уйлаад хэрэггvй гэж Төмөр цээжний гvнээс гарсан намуун дуугаар
хэлэв.
-- Та хоолойны нь товчийг тайлаач гэж Дулмаагийн хар хvн Төмөрт хандаж хэлэв. Төмөр
тэр хvнийг гэнэн цагаан нvдээр харснаа vл мэдэг мишээгээд Дулмаагийн захны товчийг
тайлав. Дулмаа өрөөсөн гараараа Төмөрийн дээлээс дахин алдчих бий гэсэн бололтой
базаад элгэнд нь толгойгоо нааж байхдаа хэдхэн мөчийн дараа юу болж ямар зовлонд учрах
бол гэж айн эмээсэн сэтгэлээ дарагдан зvрх нь луг луг цохилоо.
Дулмааг тэврэн сууж байгаа аварга том хvн хэн гэдгийг нөхөр нь сайн мэдэж байв. Энэ
учраас «бушуухан Дулмааг Төмөрөөс салгаж авахгvй бол энэ сайхан хvvхэн дахиад чамд
олдохгvй» гэж ямар нэгэн дуу шивэгнээд байхад нь өөрийн эрхгvй очиж «эхнэрийг гэрт
оруулъя» гээд Дулмааг авах гэхэд нь Төмөр гарынхаа vзvvрээр зайлуулж «юу? Эхнэр ээ!
хэний эхнэр?» гэж огцом асуув.
Дулмаа Төмөрийн өвөр дээрээс босож зогсоод «Төмөр минь би аргагvй болсон шvv. Намайг
юунд мартаж орхив» гэхэд нь нvдэнд нь гомдол, гэмшил хосолж, нулимс хацрыг даган
жирэлзэн урсав.
Төмөр алгуур босож согтуу хун шиг гөлрөн найгаж байснаа:
-- «Хvv минь хаа байна?» гэж хөндий дугаар асуув.
-- Төмөр минь чамайг оргоод явахад би чинь хvvгээ алдчихаад байсан. Тэгээд чамайгаа
зовоохгvй гэж худал хэлсэн. Би яасан заяагvй амьтан бэ?
(Ертөнц тэр чигээрээ эргэлдэн Төмөрийн нvдэнд өдрийн хурц нар манаран харлаж дундаа
өчvvхэн нvхтэй хар тогоонд хөмрөгдсөн юм шиг болов. Баргил гараараа магнайгаа тулж
доош харан зогсох зуур «эр хvн дээ хөө» гэж шивэгнэн хэд давтаж хоолойнхоо товчийг
тайлж урт гэгч нь санаа алдаад газар тавьсан саваа авч Дулмаа руу хараад:
-- Эмээлтэй юу, чи гэж асуув.
XXI
Хиагт руу довтолсон цагаантны гол хvчийг ардын журамт цэрэг, улаан армийн ангитай бут
цохисны дараа Сvхбаатар, Эрдэнийг хvрээний нөхөдтэй холбоо бариулахаар явуулжээ.
Явахын өмнө Сvхбаатараас чөлөө авч Петртэй уулзаж, салснаас хойш хоёр биедээ
тохиолдсон учралыг харилцан ярилцав.
-- Өвгөн чинь чиний өгсөн морийг унаж Хөшөө модоор дамжин Бийск орж худалдаад
нутагтаа эсэн мэнд хvрсэн. Очиход хvv минь яг л чиний хэлдгээр эхлээд жаахан бишvvрхэж
байснаа таниад, бvр салахаа больсон. Гэтэл нам намайг дайны талбарт явуулж хувьсгалын
ажил хийлгэсэн гэж эхлээд Зөвлөлт улсыг байгуулах их тэмцэлд оролцож явсан амьдралаа
Петр ярилаа.
Эрдэнэ бодолхийлэн хэсэг дуугvй сууснаа:
162
-- Танай оросыг чинь өлсгөлөн, бөөс хоёрт баригдаад тогтож чадахгvй болсон гэж ярих юм
гээд Петрийг харлаа.
-- Өлсгөлөн бөөс хоёр ч vнэхээр манайд бий. Бид нэг vе сандарсан шvv. Зэвсэг, хоол
дутагдаад бvх юм минь эвдэрч хэмхрээд байхад дэлхийн арван хэдэн том гvрэн оросын
цагаантантай нийлээд тал бvрээс дайрсан. Дайсан хvчтэй байсан боловч бид дийлж гараад
одоо та нарт туслахаар ирээд байна.3овлон vзсэн хvн, зовсон хvнд тусалдаг.Одоо ч гэсэн
бидэнд хvнд, хэцvv байна Гэвч хэдэн арван жил өнгөрсний дараа бид дэлхийн хамгийн
хvчирхэг, хамгийн сайхан улс болно гэж Петрийг ярихад Эрдэнэ урьдын адил сөргvvлсэнгvй.
Айлд зарагдаж, барих олигтойхон модгvй байхдаа л оросын цагаан хааны төрийг булааж
авна гэж ярьж байгаад vнэхээр булааж авсан энэ хvний vгэнд vнэмшихгvй зvйл Эрдэнэд
байсангvй.
-- Одоо манай улс ёстой нэг улс болох уу гэж Эрдэнийн асуухад Петр нөхрийгөө чанга
тэвэрч хацарт нь хацраа нааснаа:
-- Ёстой тусгаар тогтносон улс болно. Гэхдээ хийх юм маш их байна. Засгийг байлдаж
авахаас шинэ улс гэдгийг байгуулан тохинуулах илvv төвөгтэй, нарийн ажил юм шvv.
Хэрэв та нарыг хvсвэл бид тусалж болно гэлээ.
Эрдэнэ Петр хоёр vvрийн гэгээ манхайж байхад салав. Тэр өглөө Эрдэнэ хvрээний зvг хос
морьтой гарчээ. Замдаа онц юм тохиолдолгvй явсаар хvрээнд ирж заасан хvнд нь
Сvхбаатарын бичгийг хvргэж өглөө.
Хvрээний хувьсгалчид Баронд биеэ худалдсан Довчин бэйсийн тухай жигшин ярилцаж,
тvvний гарт байгаа нэгэн чухал бичгийг хэрхэн авах тухай ярилцаж байхыг сонсоод «Би
тэдний зарц байсан. Довчинг ч гэсэн, эхнэрийг нь ч гэсэн сайн танина. Уул бичгийг салгаж
авч өгөхийг оролдъё» гэж Эрдэнэ хэлэв.
-- Бароноос өндөр тушаал хvртээд, манайханд багагvй балаг тарьсан зальтан хөгшин зөнөг
байгаа юм гэж нэг хvн хэлэв.
-- Юун бичиг юм бэ? Та нар сайн хэлж аль. Би яагаад гэсэн ч авчиръя гэж Эрдэнэ хэлэв.
-- Барон ялагдвал Баронтой нийлж байсан Найдан ван тэргvvтэй хvмvvс зугтах тухай
бичиг байгаа юм. Олж ирвэл их тустай зvйл гэж хvрэн торгон дээлтэй нэг залуу хэлэв.
Yдээс хойш нар ханын элэг өөд гарах vед Эрдэнэ Довчин бэйсийнд очив. Бэйс гэртээ
байсангvй. Харин Гэрэл Эрдэнийг ирсэнд vлэмж баярлан:
-- Юу болоод ор сураггvй алга болсон бэ. Та чинь хvнийг өрөвддөггvй хvн байна гэж гомдол
нэхэн угтлаа.
-- Энэ vймээний цагт над шиг хvн нэгэн газар удаан тогтож болохгvй байна гэхээс өөр vг
Эрдэнэ хэлсэнгvй, Гэрэл ч сонирхсонгvй. Учир нь тvvнд Эрдэнэ л ирсэн хойно юу болсон нь
падгvй байлаа.
Гэрэл хоол унд авчруулж Эрдэнийг дайлах зуур тvvнийг ажиглан харж байснаа:
-- Таны vс цайж эхэлсэн байна гээд vг дуугарахын завдал өгөлгvй хоёр, гурван ширхэг цагаан
vс тасалж авлаа.
-- Зовсон будилсан хvний vс цайдаг юм бол минийх цайх болсон гэж Эрдэнэ хэлэв.
-Гэрэл Эрдэнийг ажиглан хэсэг дуугvй сууна. Өргөн магнайд нь хоёрын зэрэг vрчлээ буй
болсон нь Эрдэнийг улам ч сайхан болгосон мэт санагдав.
-- Довчин юу хийж байна даа?
Гэрэл Довчингийн цагаантантай нийлж байгааг зэмлэн яриад:
-- Миний бодоход яг л гаминтай адил дээрэмчид бололтой гэж хэлэв.
Гэрэлийн энэ vгнээс гогцоодож аваад Эрдэнэ, цагаантан бол монголыг дээрэмдэхээр ирсэн
163
зандалчид гэдгийг ярьснаар барахгvй эднийг хөөх хvч бий болж байгаа. Тэр хvчинд монгол
хvн бvхэн туслах хэрэгтэй гэж ярилаа. Хvvхэн баахан дуугvй бодол болон сууснаа:
-- Над шиг нь юугаар туслах билээ дээ гэжээ.
-- Ардын нам байгуулагдаад, Хиагтад байсан гаминг хөөж ардын тvр засгийн газар
байгуулагдсаныг ,чи, сонссон уу?
-- Довчингийн ярьж байхыг сонссон. Бурхан шашингvй айхтар л улс гэнэ билээ.
-- Тийм биш Гэрэл минь би тэр намын хvн шvv дээ. Бас Даржаа баатар тэнд буй гээд Эрдэнэ
Гэрэл рvv ширтэв.
-- Yнэн vv?
-- Би чамд худал хэлэхгvй.
-- Тийм дээ. Та худал хэлэхгvй байх аа гээд Гэрэл
санаа алдсанаа,Довчинд ардын намын хvн гэдгээ мэдэгдвэл амьгvй гэсэн vг шvv дээ гэлээ.
-- Тvvнийг би сайн мэднэ. Харин чи нэг тус болохгvй юу?
-- Юугаар?
-- Довчинд нэг чухал бичиг байдаг юм. Тvvнийг бидэнд олж өгвөл vлэмж тус болох байна.
-- Би ямар бичиг мэдэх биш. Олон л бичиг байдаг юм.
-- Хоёул хамт vзье. Гэрэл хариу дуугарсангvй нэлээд сууснаа босож, «Таны төлөө би юу
хийхээс ч буцахгvй» гэлээ.
- Гэрэл минь зөвхөн миний төлөө биш. Зовсон монгол орны төлөө юм шvv.
-- Би л таны төлөө гэж хийе. Харин та хэний төлөө гэж хийхээ өөрөө мэд гээд Эрдэнэтэй
хамт Довчингийн бичиг сэлтийг нэгжин vзсэн боловч хэрэгтэй юмаа олсонгvй.
-- Өөрөө нэг хавтастай бичгээс огт салдаггvй. Тvvнд л байгаа байх даа.
Орой болж хоол идэж байтал Довчин орж ирээд Эрдэнийг хармагц царай нь барсхийгээд «Аа
Эрдэнэ хаанаас гараад ирдэг билээ?» гэж асуув.
Эрдэнэ «гаминд баригдаж хатуу ажил хийсээр Бароны цэргийн ачаар суллагдаж ирсэн» гэж
ярив. Довчин Эрдэнийн энэ vгэнд vнэмшсэнгvй. Харин тvvнийг сэжиглэж байлаа. Гэхдээ
айгаад яах аргаа олохгvй дэмий л элдвийг асуун байцааж байв. «Хэрэв энэ Эрдэнэ улааны
тагнуул бол намайг хөдөлбөл барьж аваад яаж ч магад« Yvний чадал хайнагийн шар шиг.
Юу ч гэсэн ингээд л сууж байя. Нэг учир нь олдох байх» гэж дотроо бодлоо.
Орны толгойн жижиг ширээн дээр тавьсан хавтастай бичиг Эрдэнийн нvдэнд байн, байн
тусавч Эрдэнэ сэжиг авахуулахгvйг хичээн байлаа. Довчинг хvлж орхиод хавтсыг vзэж
болох мэт. Гэтэл уул бичиг байхгvй бол ямар ч ашиггvйгээр барахгvй хор болно гэж Эрдэнэ
тvмэн зvйлийн юм бодож байв.
Гэрэл айраг авчруулахаар гарахад Довчин Эрдэнийг хулгай нvдээр ажиглаж байснаа:
-- Эрдэнэ минь чи бид хоёр гэмгvй явсан шvv дээ гэлээ.
-- Та намайг хардаад байна уу даа гэж Эрдэнэ тайван хэлэв.
-- «Улааныхан гэдэг чинь намрын зангуу гэсэн vг гээд Бароныхны хvч чадал,
мэргэн ухаан ач тусыг магтав.
Гэрэл айраг авчруулав. «Юу ч л гэсэн ноён Сапойллод хэлж vvнийг байцаалгах нь зөв. Гэвч
би яаж мэдээ өгөх вэ. Аргалж байгаад нэг гарах уу» гзх зэргээр бодовч чухам хэрхэн гарах
арга Довчинд олдсонгvй.
-- Би ганзай халаалгуулсан. Одоо болж байгаа байх. Чи хэлээд авчруул гэж Гэрэлийн
хэлэхэд Довчин vг дуугаралгvй босов.
Довчин гараад юуны өмнө нэг зарцдаа бичиг хийж өгөөд Сапойлло руу явуулав. Гэвч энэ
хооронд хэрэгтэй бичиг Эрдэнийн өвөрт орсноор барахгvй, хашааны хаалга дуугаран хэн
164
нэгэн хvн гарах чимээг Эрдэнэ сонсов.
-- Довчин хvн явуулав бололтой гэж Эрдэнийн хэлэхэд Гэрэл дуугаралгvй гvйн гарснаа
удалгvй буцаж ирээд.
-- Тийм бололтой. Морь нь байхгvй байна гэлээ.
-- Одоо би явахгvй бол болохгvй гээд Эрдэнэ хөдлөх гэтэл Гэрэл ойртон ирж нvднээс нь
нулимс ундран гарч:
-- Намайг нэг ч болсон vнсээч гэлээ.
-- Чиний тусыг мартахгvй гээд Эрдэнэ Гэрэлийг чанга тэврэн авч уруул дээр нь vнсээд
-- Би амьд мэнд ирвэл уулзана гээд гарлаа.
- Би таныг хvлээе гээд Гэрэл хоцров,
Гэрэлийн царай баяр жаргалаа багтааж ядан, хацар нь улайран сэтгэл нь догдлон байлаа.
Гэвч тvvний энэ жаргал удсангvй. Довчинг гэртээ ороход Эрдэнэ хашаа даван vгvй болов.
-- Эрдэнэ хаачаа вэ?
-- Мэдэхгvй гараад л явсан
Довчин ийш тийш ажиглан харснаа хавтас руугаа гvйн очиж vзээд:
-- Уухай чи төрийн дайсантай нэгдэж миний чухал юмыг хулгайлна бий гээд Гэрэлд ойртон
очиж:
-- Бичиг яасан бэ?
-- Мэдэхгvй. Чиний бичгийг би хадгалж байсан биш.
-- Тийм бий. Хар янхан гээд Довчин хашгирав.
-- Чиний хажууд хэлдэг чинь байхаас өөр хэн байх вэ. Янханд дарлуулж суусан хохь чинь
гээд Гэрэл хорсолтой бөгөөд жигшилтэйгээр чанга инээв.
-- Өлөгчин чамайг Сапойллогийн гарт өгч арьс махаар, чинь хэлvvлнэ дээ.
-- Тvvнээс чинь өмнө! гээд Гэрэл тавагтай махан дээр байсан vйсэн иштэй хутгыг авч
Довчин руу, хавханд орсон чоно алахаар ирсэн хvнийг харж байгаа нvдээр ширтэн ойртов.
-- Yгvй Гэрэл ээ. Чи галзуурав уу? гээд Довчин гэдрэг ухарч байснаа гэнэт ширээ авч
хутгатай гар руу, нь цохилоо.
Гэрэл хутгаа алдаад дахин авах гэтэл Довчин барьж авлаа. Хашир Довчин хvнд биеэрээ
Гэрэлийг дарж авсан боловч хөдөлгөхгvй болгож чадаагvй учир хэсэг ноцолдов. Yvд нээгдэж
Бароны дөрвөн цэрэг орж ирлээ.
-- Энэ өлөгчин эмийг барь. Улааны оргодолтой нийлж намайг алах гэлээ. Аваачиж
байгаад махыг нь урахад улааны тагнуулынхаа хаана байгааг хэлэхгvй яахав гэж Довчин
амьсгаадан байж хэлэв.
Гэрэлийг хоёр цэрэг чирээд гарахад «муу шивэгчин гичий хоолыг минь идэж идчихээд алах
нь байна шvv. Ёх гэж магнайныхаа хөлсийг арчин амьсгаадаж байлаа.
Гурван өдрийн дараа тамлан эрvvдэвч юу ч хэлэхгvй байсан Гэрэлийг цагаантан улааны
тагнуул гэсэн пайз цээжин дээр нь зvvгээд их чөлөөнд дvvжлэн алжээ.
Шөнө Эрдэнэ хvрээний хувьсгалчтай хамтран Гэрэлийн хvvрийг авч маргааш өглөө нь далан
давхрын нэгэн жалганд оршуулав.
Гэрэлийг гар дээрээ өргөөд явж байхад тvvний «би таны төлөө гэж хийе» гээд харж байх
шиг санагдаж хөхөрсөн уруул нь хөдлөх мэт болж байлаа.
Гэрэлийг оршуулаад босох гэснээ Эрдэнийн нvд харанхуйлан, бvх биеийн чадал нь алдраад
дайвахад нөхөд нь тvшиж авлаа.
Өөрийн нь төлөө ямар ч баатарлаг vйл бvтээхээс буцахгvй байсан энэ аварга хvний нандин
хайрыг бvрэн ойлгоогvй байснаа санах тутам гашуудал нь их болж өмнөх замаа харахгvй
165
мэгдчин явлаа.
Тэдний дээгvvр хоёр хар хэрээ гуаглан хөөцөлдөж өнгөрөхөд Эрдэнэ нvдээ дахин аньж
хажуугийн нөхрөөс тvшин авахад бvх бие нь чичирч байв.
Уужим талбай байвч
Устай намгийг нь мэдээрэй.
Учирсан амраг байвч
Ухаан сэтгэлийг нь таниарай,
(Ардын дуу)
Сайр шандын усыг
Шавхаад шавхаад барахгvй.
Сайн хvний vрийг
Дараад дараад дийлэхгvй.
(Ардын дуу)
Жороо баахан улааныг
Жолоогий нь дөмөөд мордоорой
Зорьсон газар холхон шvv
Зоригоо битгий мохоорой.
(Ардын дуу)
ГУРАВДУГААР БYЛЭГ
I
Хvрээний хойт талаас орж төмөрчний захаар нэвтрэн гарсан баруун Сэлбийн гол байгаагvй
бол хvрээний хогийг Туулд хэн хvргэж өгөх байсан бол доо? Энэ гол vерлээгvй цагтаа
хуурай сайр байвч vерлэх бvрдээ савнаасаа хальж хамар шархируулсан эхvvн vнэр
ханхлуулан тvмэн зvйлийн новш тээвэрлэн улаанаар эргэлдэнэ.
Yдшийн бvрий харанхуй хvрээг нөмөрсөн зуны нэг орой баруун Сэлбийн голын хуурай сайр,
зvvн хvрээнээс гарч хорооны зах руу орсон зааг дээр барьсан Жадарын гvvр гэгч улаан зосон
будаг нь хуучран цайвар ягаан болсон модон гvvрийг чиглэн нэг хvн бvртэлзэн гvйнэ.
Yvрэглэж эхэлсэн хvрээ рvv Чингэлт уулын зvгээс сэрvvн салхи тасалдан vлээж тvг тvмэн
нохойн өнгө бvрийн хөгөөр хуцах тасралтгvй дуу чих базлан яншина. Хэрэв энэ дуу
байхгvйсэн бол хvрээ шөнийн цагт эзэнгvй хуучин балгастай яг адил байх сан. Шөнө цагийн
нохойн дуу унтсан хvрээний амьд байгаагийн тэмдэг зvрхний нь цохилт байлаа. Нөгөө хvн
шууд явсаар хуурай сайрын хайрга чулууг шажигнуулан гvvрийн доогуур ороод хэд алхтал
цагираглан хэвтсэн нохой дээр гишгэж давхийн цочиж гэдрэг болов. Нойрон дундаа гэнэт
гишгvvлсэн нохой ч айхын ихээр айсан бололтой сvvл хавчин гасалж зайлав. Гvvрийн дор
харанхуй бөгөөд шивтэр даасан гашилмал чийг vнэртэнэ. Сэлбэ vерлээгvй цагт энэ гvvрийн
дор орон гэргvй хvмvvс нохойтой хутгалдан хорогдоно. Хэрэв догшин урсгал нь шуугин
ирдэг vерийн ус арчиж цэвэрлэдэггvй бол энэ гvvрийн доороос юу эс гарах билээ.
Гvvрийн баруун vзvvрийг тулсан эрэгний ёроолоос «Бат уу?» хэмээн асуух нойрмог сулхан
дуу гарлаа. Энэ дууны эзэн бол Заяын хvрээний гуйлгачин хvv Жаргал байлаа. Одоо арван
найман нас хvрсэн Жаргалын ганц эх нь хоёр жилийн өмнө нас барж өнчрөөд жинчин дагаж
Богдын хvрээнд ирээд айлд зарагдаж билээ. Гэтэл өнгөрсөн хавар хоёр гангар шаазан аяга
хагалснаас болж хөөгдөн Жадарын гvvрээр шөнийн гэрээ хийдэг болжээ.
166
Сар гаруйн өмнө Бат, Жаргал хоёр учирч билээ. Чингэхдээ Заяын хvрээний өшөө хонзонг
санах нь битгий хэл, олон жил салж сарнисан ах дvv гэнт уулзсан юм шиг баяр хөөр болон
бараг л уйлах шахжээ. Анги Эрэнчинг нас барснаас хойш Бат ганданг орхиж хvрээний
золбин хvvхэдтэй нийлжээ. Богдын хvрээний гvжир амьдралын хvчтэй vерийн аймшигт
долгионд цохигдон урсаж явахдаа гар гараасаа барилцаж авсанд энэ хоёр бие биендээ тvшиг
болон, өдөр нь мах хvргэх, айлын хашааны хог цэвэрлэх зэрэг хар бор ажил хийж шөнө нь
энд хононо. Одоо ч яахав ирж байгаа дулаан цаг болохоор өдөр, шөнө ээлжлэн өнгөрч л
байлаа. Харин өвөл болоход уранхай дээл, маажгий гуталтай энэ хоёр хvн яаж амьдрах бол
доо. Гэвч эдэнд өвлийн тухай бодох чадал ч, хvсэл ч байсангvй ажээ. Амьдралын хvнд
ачаанд дарагдсан энэ хоёр амьтан өвөлтэй золгохыг бодохоос ирэх өдрийн өглөөтэй яаж
золгохоо бодох нь чухал байлаа.
- Тиймээ. Би байна. Яасан зэвvvн шөнө вэ? гэж нохой гишгэснээс цочсон Бат чичрэн
тасалдсан дуугаар хариулав.
- Байранд чинь нөгөө шар жингэр байгаа шvv.
- Харин гишгэж орхилоо.
- Хэд дахин хөөгөөд яваагvй юмаа, өнөөдөр олз омогтой юу? гэж Жаргал асуух зуур
шуухитнан хөдөлж хэвтрээ засав.
- Амбан хааны хороонд нэг хонины мах хvргэж гурван мөнгө, Даригангын хороонд хоёр
иргэний мундаг мах арай гэж хvргээд найман мөнгө олсон. Амбан хааны хорооны айлын
авгай овоо зантай юм. Нэг ул боов өгсөн. Бас будаатай хоол хоёр аягыг идлээ. Ул боовоо
хоёулаа хуваагаад гvвдэж орхиё гээд Бат өврөөсөө боовоо гаргахад идэх юмны сураг сонссон
Жаргал дэргэд нь хэдийн иржээ.
- Аятайхан амттай юм байна гэж Жаргал боовыг тачигнуулан идэх зуур хэлээд хэвтрийнхээ
зvг эргэв. Бат унтдаг байраа эзлэн тавтай сууж боовоо идлээ. «Талийгаач багш минь, өглөө
бvхэн шар тосонд чанасан зэс шиг хvрэн зөөлхөн дугуй өмнө минь тавиад л за гэвш минь бор
ходоодоо божийтол цохиод байдаг хэрэг ээ гэдэгсэн» гээд зогисов.
- Чи vргэлж л багшаа ярьж байх юм даа. Ганц аяга халуун цай уух юмсан. Ижий минь
байхдаа гуйж ирсэн юмны минь аль олигтойг аяганд хөшиглөж, халуун хар цай хийгээд
өгдөгсөн гээд Жаргал шvлсээ залгиж дуугvй болов.
- Аавтайгаа уулзах юмсан. Сайхан цагаан морьтой энэ хойшоо давхиад явчихсан юм даа.
- Чи буруу хvн харсан байлгvй дээ.
- Хаанаас даа. Очиж, очиж аавыгаа буруу таних гэж юу гэсэн vг вэ.
- Надад ч уулзах, хvсэх хvн байхгvй болохоор амар ч юм уу даа.
- Тийм ч бишдээ. Аав, ижий хоёроо бодож байхад сэтгэл минь нэг л аятайхан байдаг юм. Би
ч удахгvй уулзана гэж итгэдэг шvv.
- Yзээгvй юмыг юу ч гэж маргах вэ. За унтъя. Хоёр залуу байр байрандаа цагираглан хэвтлээ.
Гэвч Батын нойр хулжаад унтаж чадсангvй. Тvvнд бодож санах юм бишгvй байлаа. Эцэг,
эхтэйгээ хамт өнгөрvvлсэн амьдрал нь эргэлдэн хувирч байснаа анги Эрэнчингийн тухай
бодол болон хувираад дараа нь Хонгорт шилжив. Yvгээр дамжин урьд өмнө огт бодогдож
байгаагvй шинэ бодол сэтгэлийг нь эзэмдэв.
Итгэлтийн охин Солонгын тухай бодол сэтгэлд нь зөөлөн уянга дvvргэж жихvvн шөнө,
өлөсгөлөн гэдсийг нь мартагнуулан ертөнцийн хамаг муу муухай бvхэн зайлан, торгон
хөнжилтэй, зөөлөн оронд сайхан зvvд зvvдлээд инээмсэглэн унтаж байгаа баян хvний эрх
хvvхэд шиг байж билээ. Сайхан бодолд тэжээгдэн хэсэг байснаа санаа алдаад «Баян хvний
хангал охины тухай над шиг хvн бодоод ч яах билээ дээ» гэж гомдолтой шивнээд хэвтрээ
167
засав.
Шөнө дундаас хойш гvн нойронд дарагдан унтжээ. Нэг сэрвэл нар гарсан бөгөөд чихний
өмнө урьд өмнө огт сонсогдоогvй олон зvйл хөгтэй хөгжим дуулдана. Нvдээ анивчин өндийж
харвал Жаргал нь өглөөний дулаанд бие нь тавиран дvнгэнэтэл хухирч байлаа. Босож суниах
гэснээ толгойгоо гvvрний хөндлөвч модонд цохиж ярвайв. Чингээд бөхийн очиж Жаргалыг
дуудаж сэрээгээд хоёулаа тарвага шиг мяраан гарч чагнавал баруун хойш хачин жигтэй дуу
гарах ажээ.
- Юуны дуу вэ?
- Бvv мэд гээд Бат толгойгоо сэгсрэв.
Yл мэдэгдэх дуу гарч байгаа зvг морьтой явган хvмvvс цувран явааг харахад тэнд ер бусын
сонин явдал болж байгаа юм шиг санагдаад мань хоёр тэсэлгvй гvйв. Явсаар хятадын өргөн
чөлөөнд орвол өмнөөс нь зэрэгцэн олон морьтой хvн гарч ирлээ. Цувран яваа энэ хvмvvсийг
хvрээнийхэн гудамжны хоёр талаар эгнэн зогсоод харцгаана. Морьтой хvмvvс бvгд буу vvрч,
зvvснийг бодвол цэрэг эрс ажээ. Өнгө бvрийн дээлтэй, зvсэн бvрийн морь унасан энэ
хvмvvсийн өмнө ижилхэн бор морьтой хоёр хvн улаан шар туг барьсан нь зөөлөн салхинд
намилзан сvртэй бөгөөд vзэсгэлэнтэй ажээ. Энэ бол Богдын хvрээг эзэлж байгаа ардын
журамт цэрэг байлаа.
Гудамжинд зогсоод харж байгаа хvмvvс цэргийн дотор таних хvмvvсээ харахдаа баярлан
нэрийг нь дуудна. Цэргvvд ч хvмvvсийн дунд таних хvмvvсээ хайн, олбол ялсан цэргийн
эрхэмсэг баярыг инээсэн нvдээр буюу толгой дохин дэвшvvлнэ.
Тvмэн зовлонд нэрвэгдэж, дуртай бvхэнд доромжлогдсон эх орноо чөлөөлөх их хэргээ
бvтээсний цаглашгvй баяр, бахдал энэ хvмvvсийн нар салхинд борлосон нvvрний ширхэг
бvхэнд гэрэлтэн vнэхээр цог жавхлан төгөлдөр ажээ.
- Та нар хараач! Гаминд бууж өгч байхад манай цэргийн хурдан буу хvртэл эгээл зэвэрсэн
царил шиг харагдаж байсан. Гэтэл одоо эдний ташуур нь хvртэл наранд гялалзан тоглоод
сvртэй байна хөөрхий.
- Улс сэргэж, vндэс угсаа өндийнө гэдэг энэ дээ хөө гэлцэх олны дуунд нэмэрлэж
- Богдын минь аврал-гэж тэдний дунд зогсож байсан Чулуун занги хэлээд сахлаа ихэмсгээр
шувтрав.
Тvvнээс нилээд зайтай зогсож байсан Автономитын сангийн яамны тvшмэл агсан Шарав,
Чулууны vгэнд цочин эргэн харснаа «завхай тvвд манай монголд гамшиг зовлон хоёроос өөр
юу л гялайлгаж байлаа даа» гэж амандаа шивэгнэв.
Хоёр тугийн дараа сагсалзсан дэлтэй өндөр цомбон биетэй, өргөн ташаатай ухаа хонгор
морьтой Сvхбаатар жанжин нэг гараараа жолоо цулбуураа хумин атгаж, нөгөө гараараа
ташаагаа тулан гvн бодолд дарагдан явна.
- Гоймон баатар гэж олны дунд нэг хvн дуу алдав.
- Юуны чинь гоймон. Ардын журамт цэргийн их жанжин Сvхбаатар байхгvй юу.
- Эр цэргийн эрдэмд нэвтэрхий, хатан зоригтой хvн гэнэ билээ.
- Манай монголын заяагаар тодорсон хvн дээ.
- Цагаа болоход төр самуурч, цагаа болоход тvвшин болно гэдэг юм даа. Одоо нэг олны
зовлон, цаг төрийн vймээн арилж тонилох байлгvй дээ гэж Чулуун занги бvдvvн дуугаар
хэлээд хоолойгоо намбатай заслаа.
- Манай монголчууд тэвчиж, тэвчиж нэг хөдөлбөл яг л их мөрний vер шиг тохиолдсон
бvхнийг дэлбэ татан гардаг улс гэдэг шvv. Ялангуяа цусаа vзэх дээр ч буцах гэдгийг мартаж
орхидог гэнэ билээ.
168
Цугларсан олон, ардын журамт цэргийн сvр жавхаа, унасан морь, хэрэглэсэн зэвсгийн тухай
магтан ярилцах нь холоос сонсвол их мөрний нvсэр шуугиан мэт ажээ.
Өгөөмөр зуны өглөөний нар бvхнийг сэргээн гийгvvлж торойх ч vvлгvй цэнхэр тэнгэр
ивээсэн хvрээ дэлбээ нь шинэхэн дэлгэсэн хаврын хөх яргуй шиг бөгөөд амирлангуй тайван
ажээ.
Сvхбаатарт жилийн өмнө гаминд эзлэгдсэн хvрээнээс оргон гарч, эх орон, ард олноо тvмэн
зовлон мянган гашуунаас аврах их хvсэл эрмэлзлийг өвөрлөн умрыг зорьж явсан нь
бодогдоно. Тэр цагийн хэцvv хатууг бодох тусам бvтээсэн vйл хэргийг нь гайхамшиг улам
тодрох бөгөөд явахад нь гаслан шаналж байсан хvрээ одоо инээн баясаж байна.
Олны шуугиан оволзож, баярын мишээл тодорсон хvрээ, шаналан байж гаргасан
хvvхдийнхээ энхрий дууг сонссон залуу эх шиг байлаа. Жилийн өмнө харанхуй шөнө,
харийн дайсны мөрдлөгөөс зайлан явахдаа Сvхбаатар инээж баяссан хvрээнд эргэж ирэхэд
итгэж тэр өдрийн хэмжээлшгvй баярын тухай бодож байсан. Гэтэл одоо тэр өдөр ирээд
байхад хvсэл, эрмэлзлэл нь дуусаагvй.
Сvvлийн хэдэн сарын дотор улс оронд vлэмж хvчтэй шуурга болж бvхнийг нухчин дарж
байсан хар vvл сарнин, тэнгэр цэлмэв. Энэхэн ахар хугацаанд Сvхбаатарын амьдралд их юм
болж өнгөрчээ. Партизан цэргийг цуглуулж, ширvvн тэмцэлд бэлтгэж байхдаа vсээ хусуулж
билээ. Нилээд ургасан vсийг нь хурц тонгоргоор шир шир хусаж байсан хөгшин хар хvн
«ганц ч цагаан vс байхгvй, ёстой л нэг залуу хvний vс байна даа» гэж байсан. Хиагтыг
эзэлсний дараах өдөр vсээ бас хусуулахад «Жанжны тэргvvнд хэдэн цагаан vстэй юмаа»
гэхийг сонссон.
Хиагтад vvрлэсэн гаминг дөтийн замаар тонилгоод утасны хорооны жижигхэн шавар
байшинд орж «дэлхий дахинд тунхаглан зарлах нь: Монгол орон тусгаар улс болов. Улс
гvрэн бvхэнтэй найрсаг холбоо тогтоохыг шинэ монгол хvснэ» гэж амьсгаадан байж зарлаад
гарч ирэхэд ухаа хонгор морийг нь бариад хvлээж байсан партизан «Жанжин аа таны нvдэнд
юм орчихоо юу?» гэж асуухад.
- Тийм. Баярын од харвасан гээд том шvдээ яралзуулан инээснээ шууд мордож баруун гvвээ
өөд мориныхоо хурдаар гарч Тужийн нарсны зvг удтал ширтэн зогсож билээ. Бие хамгаалагч
партизан дэргэд нь очиход «шинэ монгол улсын өрхийг бид татлаа. Одоо улс гэрийг
төвхнvvлэх цаг ирэв» гэж хэлэв.
Хэдэн зуун жилийн турш монгол орон бусдын боол болж vндэс угсаа сөнөхөд хvрч байлаа.
Шившигт доромжлолоос улс vндсээ чөлөөлөх гэж боссон олон зоригт эр алтан амиа алдсан
тvvхтэй. Гэтэл тэр баатар эрчvvдийн ариун хvсэл, мөрөөдөл биелэгдэв гэж бодоход
Сvхбаатарын сэтгэл баяр бахдалын галаар буцлан байлаа. Гаминг ялж хиагтаас vлдэн
хөөгөөд сэлээдийнхээ амыг vлээн хуйд нь хийж байхад тvмэн хvсэл биелэгдсэн юм шиг
бодогдож байж билээ. Сvхбаатар монгол орны төлөө, тvvний дайсантай тулалдах гэж
цавчиж, буудаж сурсан. Хий буудахгvй, хоосон цавчихгvйн эрдмийг сурсан нь талаар
өнгөрсөнгvй. Гэтэл шинэ улс гэрийг байгуулахад цавчиж, буудахаас өөр олон зvйлийн эрдэм
хэрэгтэй ажээ. Монгол гэрт гэрэл оруулахгvйн тулд өрхний оосроос зуурч байсан дайсны
гарыг цавчсан. Одоо өрхийг татаж гэрэл оруулсан тэр гэрийнхээ юмыг төвхнvvлэх ёстой
болов. Доторхи юм нь зуун задгай, жаран хагархай гэрээ тохижуулах гэсэн монгол хvн
тусгаар орон болсноо ертөнц дахинд чанга дуугаар бахархалтай зарлажээ. Гэтэл Зөвлөлт
Орос улсаас өөр орон тоомсорлон хариу өгсөнгvй. Энэ бол шинэ гэрээ хоёр гараараа
төвхнvvлэх ажилд нь зvйл бvрийн саад учруулна гэсэн vг. Энэ учраас сэлмээ хуйд нь
хийлгvй, буугаа сумлаж нэг гартаа бариад, нөгөө гараараа ажлаа хийх хэрэгтэй ажээ.
169
Сvхбаатар бол энгийн нэгэн цэргийн эр байж билээ. Гэтэл одоо шинэ тогтож байгаа улсын
бvх цэргийн жанжин, шинэ монгол улсыг байгуулах их хэргийг удирдах vлэмж vvрэг
оногджээ. Урьд бодож байгаагvй юмыг бодож олох, шийдэж байгаагvй юмыг шийдэх, юм
бvхнийг төр улсын өмнөөс харах ёстой болжээ.
Бас нэг нарийн зvйл бол Богдын тухай асуудал байлаа. Богд гамин, баронтай нийлж монгол
оронд тvмэн зовлон учруулсан. Богдоос болж эдэлсэн зовлонг тооловч баршгvй. Yvнийг нь
бодоход Богдыг устгах хэрэгтэй. Гэтэл энэ урвагчийг шууд устгаж болохгvй байлаа. Олон
тvмэн Богдод бишрэх сохор итгэл гvн байсан цагт тvvнтэй халз тулж бас л болохгvй.
Богдын элчийг очоод байхад нутгийн ардууд бөөн бөөнөөр мөргөж өдий төдий өргөл барьц
өгсөн. Ардын журамт цэргийг Богдын төлөөлөгч угтаж Сvхбаатар жанжинд Богд урт гар
хадаг барьсан гэнэ гэдэг энэхэн хооронд дэлгэрсэн яриа нь ардын засгийг дэмжих хvчийг
улам зузаан болгож байгаа нь илт байлаа.
Богдоос ирvvлсэн бичгийг цэргvvд дахин уншиж өгөхөд нvдээ анин залбиран сонсож
дуусахад нь «Богд Жавзандамбын мэлмий бат орших болтугай» гэж олон хvн хашгирчээ.
Богд бол vлэмж хvчтэй дайсан юм. Yvнийг Гамин, Барон шиг зэр зэвсгийн хvчээр дайран
устгаж болохгvй. Гамин Барон бол монголын биед шигдсэн хувалз байсан болохоор
тэдгээрийг чимхэн авч хага дэвсэх ёстой. Харин Богд шарын шашин бол бугласан хатиг
байлаа. Yvнийг шууд авч хаях гэвэл сэдэрч хавдах аюултай болохоор анхааралтай хандаж,
гэрий нь ул vндэстэй нь цэвэрлэх хэрэгтэй юм.
Энэ бvх бодол Сvхбаатарын сэтгэлийг эзэлж өмнө нь тvмэн зvйлийн «яах вэ» гэдэг асуудал
тавина.
Бат Жаргал хоёр цэргийн цувааг нvд салгахгvй ширтэн «тvvнийг хараач!», «vvнийг хараач»
гэж бие биеэ угзарна.
- Энэ хонгор морь лав хурдан морь доо.
- Яагаад? гэж Жаргал нэг л их сонирхохгvй асуув,
- Тэр ташаа, борви нь
Жаргалд морь сонирхох дур хvсэл огт байсангvй. Дургvйн учир бол цэргvvдийн vvрсэн буу,
зvvсэн сэлэм, өмссөн хувцас хунар зэрэг нь ямарч мориноос илvv сонин байлаа. Хvсэлгvйн
учир бол бvх насандаа морь бараг унаж vзээгvй болохоор юугий нь харж гайхах билээ.
Монгол цэргийн цуваа дуусаж орос цэргийн цуваа эхлэв. Гамин, Бароны зандалчин нарын
хөлд доромжлогдон гасалж, vндэс угсаа сvйрэхэд хvрсэн монгол орон vхэх сэхэхээ vзэх
ширvvн тэмцэлд босоход Зөвлөлт орон, тvvний улаан арми ах дvvгийн тусламж vзvvлэв.
Эдний тусламж байгаагvй бол хvч давуу, зэвсэг ихтэй улайрсан дээрэмчидтэй тэмцэх нь
vлэмж хvчирхэг хэрэг байлаа. Энэ ч учраас монголын ардын тvр засгийн газрын хvсэлтээр
зөвлөлтийн улаан арми хvрээг эзлэхэд хамт оролцов.
Орос цэргийн тэргvvнд нь яваа дөрвөн том хvрэн морьтой хvний vлээж байгаа шар бvрээ
өглөөний наранд гялалзан тvvнээс цацарсан хурц гэрэл жирвэлзэн тоглоно. Орос цэргийг
хармагц Батын нvvрэнд бөөгнөрч байсан сонирхол задран сарниж айх эмээх туяа зангиран,
хvн дvvжилж, бууддаг цагаан цэрэг нvдэнд нь харагдан «цагаан цэрэг байна. Ум хумгvй
дvvжилдэг юм шvv» гэж шивэгнэн мэдэмхий хэлээд Жаргалыг угзран «тvргэн зугтъя!»гэлээ.
Гэтэл олон янзын сонин хачин бvрээ, бас хачин гээчийн төмөр хэнгэрэг цохиж зvйл бvрийн
аялгуу vvсгэн яваа хачин дvрстэй хvнийг харсан Жаргал vг сонсох ухаангvй байлаа.
- Хvvе. Зайлъя гээд Бат дахин угзархад Жаргал эргэж:
- Өвгөөн тэр хоёр том бvрээг хараач. Хvний биеийг эгээл могой шиг ороосон юм билээ.
- Юуны чинь бvрээ. Цаадуул чинь барьж аваад дvvж.. гэснээ Бат дуугаа тасалж нvд нь өндөр
170
хvрэн морьтой хvн дээр тусан гөлөрч ам нь өөрийн эрхгvй: «Алиа Петр гуай!» гэж чанга
бөгөөд огцом хашгирав.
Хvрэн морьтой Петр олныг тойруулан харснаа Батыг олж харахын vед Бат дахин « Алиа
Петр гуай» гэж хашгирав.
Петр морины амыг залан жагсаалаас гарч Батын зvг амаа ангайн инээмсэглэн ирлээ. Өөрийг
нь чиглэн ирж байгаа оросоос зэвvvцсэн Жаргал гэдрэгээ ухрав. Бароны аймшигт цэргийн
хөлд дайрагдаж хаширсан хvмvvс ч гудамж гарган ярагдав. Ингээд ганц Бат олноос тасран
vлджээ.
Петр мориноос vсрэн бууж Батын гараас барин:
— Чи Бат байна. Би таньж байна гээд vнсэв.
— Тийм. Би Бат байна.
Амьдралын хатуу ачаанд нуруугаа нухлуулсан Бат багын таних хvнтэй дайралдсандаа эцэг,
эхтэйгээ уулзсан юм шиг баярлаж нvvрэнд нь инээх уйлах хослов.
-- Ижий нь хаана байна вэ? гээд Петр олны зvг Долгорыг олох гэж нvдээ эргvvлэн харлаа.
Петр Бат хоёрын дотно уулзалтыг харсан хvмvvс сонирхон ойртлоо.
-- Зайлуул хvv нь бололтой гэж олны дундаас нэг авгай сөөнгөтсөн өрөвдөлтэй дуугаар
хэлэхэд:
-- Адилгvй юм байна. Монгол хvvхэд байна шvv дээ, гэж дэргэд нь байсан хижээл хар хvн vг
сөрөв.
-- Ижий нь хаана байна гэнэ шvv. Ямар монголжуу орос вэ? гэж авгай хэлэв.
— Ижийг мэдэхгvй. Хvрээнд аавыг эрж ганцаараа ирсэн.
-- Хэлээгvй юv. Хvv нь байна. Эрлийз хvvхэд алийг тэр гэх вэ. Хөөрхий! гээд авгай бvр
ойртож очлоо.
Петр Батыг ажиглан харснаа нvдэнд нь гvн бодол зурвас гунигийн аль нэгэн нь тодрон
шинелийнхээ халааснаас хатсан жижигхэн талх гаргаж өгөв.
— Yvнийг ид!
— Зvгээр Петр гуай.
-- Зvгээр биш. Нvд чинь хоол идье гээд байна гээд чанга дуугаар зориуд инээв.
Батын өлсгөлөн гэдгийг хоржигнох авиагаар нь Петр амархан мэджээ. чингээд өглөө идээд
vлдэхэд нь өвөртөө хийсэн жижигхэн талхаа өгөв.
Бат талхнаас нэг хазаж зажилснаа эргэн харж энэ хооронд зайлан холдож амжсан Жаргалаа
дуудаж vлдсэн хэсгээ өгөв.
Орос цэрэг юм өгөхийг хэдий нь харсан хvvхдvvд ойртон очиход Петр өврөөсөө том домбон
ёотон гарган сэлмээ сугалав.
Та минь цавчих нь гэж нэг хvн сандран хэлээд зайлахад ойртож байсан хvмvvс эгшиг зуур
ярагдав.
Петр хөгжилтэй инээмсэглэн олныг тойруулан харснаа сэлэмнийхээ мөрөөр домбон ёотонг
хагалж сэлмээ хуйлав. Хамгийн томыг Батад өгөөд нэг хэсгийг холдож амжсан Жаргал руу
барьж «май» гэхэд уг явдлын vнэн учрыг ойлгосон олон дахин дөхөж ирлээ. Yлдсэн хэдэн
хэсгийг бусад хvvхдvvдэд тvгээж өгөөд «дууслаа» гэснээ мэдэгдэн алгаа vрэн цэвэрлэж
хянган хамраа угт нь vрчийлгэн марсайн инээмсэглэв.
— Улаан орос танай монголын нөхөр, сайн улс шvv! Гэлээ.
-- Ээ мэдэхгvй. Гамин ч Барон гайхал ч анх орж ирэхдээ нөхөр л гэж байсан, харж л байж
болъё гэж нэг хvн шивэгнэн хажуугийн хvндээ хэлэв.
-- Хэдэн минутын дараа Петр морио хөтлөн Бат Жаргал хоёрыг дагуулан цэргийн хойноос
171
явахад хvмvvс санасан бодсоноо ярилцав.
-- Улаан орос чинь идэх юмгvй гуйланчин улс байна билээ. Энэ хоёр жаалыг дагуулж
аваачаад зооглочих гэж байгаа байх гэж хvрэн торгон дээлтэй, минжин нударгатай намхан
тарган шар хvн хэлэв.
-- Зооглох гэвэл чам шиг арай чөмөгтэйг нь аваачдаг байгаа даа гэж хөдөөний бололтой
нэхий дээлтэй хар хvн хэлэхэд олон шуугилдан инээлдэв.
-- Юу ч л гэсэн модоо барьсан улс гэнэ билээ гэж тарган шар мөчөөгөө өгөлгvй хэлэв.
-- Чи хөрөнгий нь тоолж vзсэн хэрэг vv?
-- Тус болохдоо ядуу нь дээр гэдэг дээ.
-- Мэдэмхий эр байх нь гэх зэрэг олон хvн тарган шарыг мохоов.
-- Та нар ингэж л байж энэ оросуудад боорцогныхоо савыг хагалуулна байх даа гэж тарган
шар хэгжvvн хэлэв.
-- Юу ч л гэсэн чиний бvдvvн гэдэснээс гарах хийнээс сэжиглээд хагалахгvй. Битгий ай! гэж
нөгөө нэхий дээлт хэлэхэд хvмvvс шуугилдан инээж тарган шарын царай нь улайн цааш
тvргэн алхав.
Заримдаа Бат эцгийнхээ тухай Петрээс сайн сонсож авлаа. Эрдэнэ баруун хойт зvгт байгаа
цагааны vлдэгдэлтэй байлдах тусгай ангийн цэрэгтэй явсан ажээ.
-- Эцэгтэй чинь би заавал уулзуулж өгнө. Одоо чи надтай бай гэж Петрын хэлснийг Бат
Жаргал хоёр зөвшөөрчээ.
Петрийн анги хот дундуур нэвтлэн Улиастайн аманд майхан барьж хуарагнан буусан бөгөөд
мань хоёр Петрийн хамт нэг майханд оржээ. Хэдийгээр хэл мэдэхгvй авч удалгvй цэргvvдтэй
танилцан, тэдний бууг цэвэрлэх, морьдыг нь арчих услахад тусалдаг болжээ. Хэд хоноход
зарим нэгэн орос vг ч мэддэг болов. Тэр хоёр улаан цэргийн хуаранд хөгжилтэй амьдарч том
шинель, саравчтай малгай, шөвгөр хар гуталтай болж билээ. Заримдаа улиастайн голын
айлуудаар хэсэж андахгvй болсноор барахгvй «номхон борын тэжээмэл хvvхдvvд» гэж
нэрлэжээ.
Ингэж айл хэсэхдээ Жаргал нь vлэмж худал ярих бөгөөд Бат хоригловч тус vл болно.
Заримдаа vvнээс болж хэрэлдэн дахин хамт явахгvй гэх боловч маргааш нь бvгдийг мартана.
Өвөлд нь Наймаа хотод өвөлжиж зунд нь Улиастайн голд хэдэн хонь ямаатай зусдаг хоёр
хөгшинийд нэг удаа тараг идэхээр очиход гадна нь эмээлтэй сайхан хээр морь сойлттой
байлаа. Орвол баруун орон дээр нь цагаан цамцтай, нэг эр цааш харан хэвтэнэ. Гэрийн эзэн
өвгөн гадаа хонины хашаа засах бөгөөд авгай нь гэрийн зvvн хоймор юм оёж байлаа.
Авгай босож агар хувинтай тараг тавьж өгөөд Жаргал нэг том аягыг гvвдэж орхиод хоёр
дахиа өмнөө тавьж Бароны цэрэгтэй байлдаж явсан, Бароныг хvртэл буудаж шархдуулсан,
нисэж яваа шувууг орос ланжуугаар нэг л бууддаг гээд ум хумгvй туйлж гарахад нь Бат
хичнээн нудравч тус болсонгvй.
Авгай юмаа оёх зуур «хөөрхий минь» «цогтой л хvv байна даа» «зайлуул, ёстой доо» гэнэ.
Yvнд нь зоригжсон Жаргал өндийж суугаад нvдээ гялалзуулан ярина.
-- Манай энэ нөхөр бол сэлэмний эрдэмд хосгvй хvн. Ёстой л сэлэм гялс, толгой бөндөс гэж
цавчина даа. Нэг цавчихдаа гурван толгой бөндийтөл нь аваад тээр тэнд өнхрvvлж орхидог
эр дээ. Сэлэм эргvvлж байхад бие нь нэг бөөрөнхий хөх юм л харагддаг. Мөн ч мундаг гэхэд
нь Батын нvvр чавга шиг болж
-- Жаргал минь таргаа тvргэн идээд явъя гэжээ.
-- Мундаг цавчдаг эр байна даа гээд орон дээр хэвтэж байсан хvн тачигнатал инээгээд эргэв.
Хараач, ардын журамт цэрэг хотод орж ирэхэд ухаа хонгор морьтой явсан, гоймон баатар
172
гэж олны нэрлэж байсан эр байлаа.
-- Яаж эргvvлнэ, цавчина гэнээ гээд Сvхбаатар хөгжилтэй инээмсэглэв.
Сvхбаатар эцэг нь амьд байхдаа vй зайгvй vерхэж байсан өвгөнийд амралтын өдрөө ирээд
амарч байсан нь тэр билээ.
Жаргал толгойгоо маажин дуугvй болов. Бат идэж байсан аягатай таргаа барин гөлрөв.
Орос цэргийн хугархай саравчтай эрvv малгай vл мэдэг хажуудуулан тавьсан бөгөөд
элбэгдэж гэлбийсэн саарал шинельтэй, хэн ч харсан томдсон бахиал гутал гялалзтал арчиж
өмссөн хоёр залуу Сvхбаатарын анхаарлыг татлаа. Ер нь хэн ч анхаарлыг татахаар дvрстэй
байлаа. Зэрвэс харсан хvн бол хотын хажууд босгодог мануухай гэж андуурмаар хоёр залууг
ажиглан зугаатай инээмсэглэж байснаа «Чингээд та хоёр чинь аль газрын цавчигчид билээ»
гэж асуув. Мань хоёр хариу дуугарсангvйд Сvхбаатар тавтай гэч нь суниаснаа «залуу,
бароныг буудаж шархдуулснаа яриач дээ» гэлээ.
Бат аягатай таргаа тавьж «явъя» гэж нудран шивэгнэв.
-- Явах болоогvй. Байлдаж цавчиж явснаа ярих дургvй бол хаа байдаг тухайгаа юу хийдгээ
ярь л даа гэж Сvхбаатар хэлэв.
-- Хойт номхон борын тэжээмэл хvvхдvvд. Энэ хvv гэж Жаргалыг заагаад
-- Хvний зууж байсан гаансыг vхэр буугаар тас бууддаг юм гэдэг шvv өөрөө эртvvд ярьсан
юм гэж хэлэв.
Сvхбаатар нvдээ анивчин хэсэг зуур хvд хvд инээлээ.
-- Та хоёр чинь яагаад орос цэргийн хvvхэд байдаг билээ?
Бат газар шагайн байж учир байдлаа бувтнан ярилаа.
-- Аа Петр комиссар Эрдэнийн хvvг олсон гэж ярьсан чи юм бий. Аавд чинь чиний цавчдаг
тухай, сэлэм эргvvлдэг эрдмийг ярина даа гээд том цагаан шvдээ яралзуулан инээв.
Батад орох газар олдохгvй байлаа. Сэтгэлдээ Жаргалыг загнаж «Гайгvй дээ эндээс нэг гарсан
цагт» гэж бухимдана.
Жаргал ч авгайг элэг барьж ярьсан чинь болдоггvй хvнд нь мэдэгдэж илрэхийн муугаар
илэрсэндээ гэмшин шилээ маажин, нусаа шоржигнотол татна.
— За тэр буудах цавчих ч яамай. Харин аав чинь сайн яваа даа. Ёстой л цагаантай цавчилдаж
байгаа гээд Сvхбаатар хоёр хvvхдийг өхөөрдсөн хошин нvдээр харлаа.
-- Аав минь одоо хаана байгаа бол?
-- Ханд чин вангийн хvрээн дээр саяхан очсон. Чи ааваа санаж байна уу?
-- Ааваа их санаж байна гэж Бат нам дуугаар нэрэлхэлгvй vнэнээ хэлэв.
-- Аав их санагддаг юм шvv гээд Сvхбаатар гvн санаа алдав. Ард тvмэн эх орноо чөлөөлөх их
хэргийг vvсгэн шодож зөвлөлт улсыг зорин явахад нь Сvхбаатарын эцэг хvнд өвчтэй vлдэж
билээ. Зорьсон хэргээ бvтээгээд ирэхэд нь амьд хvлээж байна гэж эцэг хvv хоёр итгэж тэр
итгэл ба их хэргийн төлөө тэмцлийн зоригоор хагацлын гашууныг эдэлж явсан. Гэтэл хайрт
аав нь хvлээж чадсангvй, хальж оджээ. Бат аавынхаа тухай ярих тусам Сvхбаатарын сэтгэлд
аав нь орж тодорно.
-- Аавтай байх сайхан юм шvv гээд Сvхбаатар vгээ таслаад хvрэн данх авч цай аягалан уув.
Аавынхаа тухай энэ хоёр залууд яримаар санагдаад эхэлсэн боловч vгээ тасалжээ. Учир нь
аавтайгаа уулзахыг өдрийн бодол шөнийн зvvд болсон Батын сэтгэл, уулзах итгэлийг
эвдэхээс айж билээ.
Нас барсан аавын нь дvр Сvхбаатарын бодлоос салдаггvй бөгөөд аав нь vлэмж бодогдсон vед
тvvний vерхдэг байсан энэ өвгөнийд ирж сэтгэлээ зогоодог юм.
-- Эрдэнэ удахгvй дайснаа дарж, дархан цолоо мандуулаад ирнэ дээ.
173
-- Бас ижий минь яаж явдаг бол доо гээд Бат санаа алдав.
-- Зvгээр дvv минь. Чи ижийтэйгээ ч уулзана.
-- Бат нvдээ алгуур өргөж Сvхбаатар өөд харахад тэр дотоод сэтгэлийн уудам бөгөөд
итгэлтэй мишээл бэлэглэв. Сvхбаатарын бvлээн мишээл дөлгөөн харц Батад баяр, учралын
туяа болон дамжиж сэтгэлд нь итгэл найдварын гэрэл цацрав. Тогоон дээр хөөрvvлж байсан
сvv төвийхөд авгай ухасхийн бослоо.
-- Би гаргаж орхиё гээд Сvхбаатар бариул авч жижигхэн жалавчтай сvvг эрэгнэг дээр тавиад
хувинтай таргийг авч хоймор суугаад нэг аягыг идэх зуур «залуучууд идэхгvй юv? Буудах,
цавчихад элгэн тараг зvгээр гэдэг» гэлээ.
-- Бид хоёр идсэн гэж Бат нам дуугаар хэлэв.
Сvхбаатар таргаа идэж дуусаад босож орны өмнө байсан хvрэн торгон дээлийг өмсөн өргөн
шар бvс дэгжин ороов.
-- Ах аа бид хоёрыг цэрэгтээ авахгvй юv? гэж Жаргал хэлэв.
-- Цэрэгт ороод цавчиж гарах уу? гээд хөгжилтэй инээснээ царай нь гэнэт хувирч төв болоод
хэсэг дуугvй болсноо:
-- Дvv нар минь одоо манайд цавчих буудахаас илvv хэрэгтэй юм байна. Тэр бол эрдэм. Та
хоёр эрдэмтэй хvн бол, Удахгvй ардын хvvхдэд ном эрдэм заах оюутан багш нарыг сургах
танхимд байгуулах гэж байгаа. Та хоёр тэнд ороорой. Петр комиссар ч надад ярьсан юм даг
гэлээ.
-- Хvv минь явах уу? гэж Сvхбаатарт хандаж гаднаас орж ирсэн өвгөн асуув.
-- Тийм. Ирэх сайн өдөр чадвал ирнэ.
Хоёр залуу гэрээс гараад явж байхдаа «Чи мөн сvнсгvй залдаг эр юм даа» гэж Бат Жаргалыг
зэмлэв.
-- Сvхбаатар жанжин байна гэж хэн бодох вэ дээ. Авгайг элэг бариад л ярьж орхисон хэрэг.
-- Гурван хvний толгой шvv! Аманд чинь яаж багтав аа.
-- Би тав гэх гээд арай хэтэрчих байх гээд гурав гээд зогссон юм шvv.
-- Хэтрэх ч буудахад эхэлсэн л дээ. Юунд хэрэгтэй гэж ингэж хазааргvй юм шиг хадуурч
байдаг юм бэ?
-- Гоё худал хэлэх бол амьдралыг чимэглэдэг юм гээд Жаргал цайлган цагаан сэтгэлээр
хөгжилтэй инээв.
Майхандаа Петрт болсон явдлаа ярьсанд элгээ хөштөл инээж билээ.
-- Би Сvхбаатар гуайд та хоёрын тухай ярьсан. Та хоёр тэр сургуульд ор. Шинэ улсыг
байгуулахад эрдэмтэй хvн олон байх хэрэгтэй гэж Петр хэлжээ.
Хэд хоногийн дараа хоёр залуу сургуульд орох болж цэргvvд шинэ шинель, өмд цамц, гутал
өгч хувцаслав.
«Ийм догь хувцастай хvн ч тэнд байхгvй, гайхуулж гарна даа» гэж Жаргал хувцас өмсөж
байхдаа бодон хөх инээд нь хvрч байлаа. Цэргийн хvнс авах морин тэргэн дээр сууж морьтой
Петрийг дагуулан явах vед ижил дасал болсон цэргvvд гаргаж өгөхөд Батын сэтгэл хагацлын
гунигт дарагдан нэг л эвгvй байлаа.
Халуун нар дээрээс төөнөж, бие нь нозоорон дугуйгаар боссон нарийн тоос хамар хоросгоно.
II
Оросын улаан намтай нийлж тусламж авсан ардын намын цэрэг газар бvхэн цагааны цэргийг
дийлж Богдын хvрээг эзлээд Богдын эрх ямбыг хязгаарлаж гэдэг мэдээ монгол орон даяар
төмөрт хvрсэн цахилгаан цэнэг шиг тарж билээ. Энэ мэдээ Тамирын голын урсгалыг сөрж
явсаар Итгэлтийн хотод хvрлээ.
174
Улааныхан дийлсэн гэнэ гэсэн vг Итгэлтийг анхандаа vлэмжхэн сандруулав. Чингээд алт,
мөнгө мэтийн vнэтэй юмаа хадны хонгилд нууж харин малаа яах ч аргагvй байв.
Гэтэл нэг өдөр ардын тvр засгийн газраас гаргасан тунхаг бичиг олж аваад өртөө шахам газар
давхиж бичигтэй хvнээр уншуулав.
Уул бичигт Итгэлтэд харшлах зvйлгvй мэт ажээ. Гадаадын зэвсэгтэй хvмvvсийг монгол
орноос хөөж гаргах тухай дурьдсан нь тvvний бодолтой яв цав тохирч байснаас гадна Итгэлт
бол ард угсаатай хvн билээ.
Гагцхvv зовох нь: Манай монголын дунд олз ашиг ба зэрэг хэргэмд шуналтай ховдог ноёд
муу зальтай ард хааяагvй агаад өөрийн амны баахан ашиг тусыг эрхэм болгож, санаа урван
манай монголын газар, ус, улс төр, ард юугаа шууд худалдахаас vл буцна. Эл учрыг бvгдээр
мэдэж байгтун гэсэн тунхагийн vг эхэн удаа сонсоход нэг л аягvй авч уншиж өгсөн хvнтэй
ярьж, шvvн бодоход өөрт нь падгvй мэт ажээ.
Резухинтэй уулзсан нэгэн явдал буй. Гэвч нэгдvгээрт Итгэлт тэр цагаантан нарт өнчин ишиг
ч өгөөгvй, Хоёрдугаарт тэр явдлыг мэдэх хvнгvй. Гуравдугаарт тvvнээс болж ардын засагт
хор хvрсэнгvй гэж бодогдоно.
Тунхаг бичигт баян ардын бvv хэл хаад ноёдын хөрөнгийг хураана, булаана гэсэг санаа
байхгvй бөгөөд бvр ч «гадаадын хэвийн номхон иргэний амь хөрөнгийг батлан
хамгаалсугай» гэжээ.
Хэрэв гадаад иргэний хөрөнгийг хамгаалах юм бол өөрийн монголын тэр тусмаа ард
угсаатай хvний хөрөнгийг дээрэмдэх ёсгvй.
Итгэлт тэр өдөр дахин явж бас нэг хvнээр уншуулж нилээд ярилцахад урьдахиас өөр бодол
төрсөнгvй. Гагцхvv энэ тунхгийг сонсоод шийдсэн зvйл гэвэл Павловын эхнэр, хvvхдээс нь
хол явбал дээр ажээ. Павловыг явахад эхнэр, хvvхдvvдийг нь харж байя гэж ам өгсөн нь
бодогдов. Тэд нарыг харахгvй байгаад хэзээ нэгэн цагт Павловтай уулзвал хуншгvй юм
болно гэж бодогдов. Сvvлийн vед Зая гэгээн Павловын охиноос салахаа больсныг Итгэлт
мэднэ. Чингээд ч эх хvvхэн хоёр Заяын бааюу дээр нvvж буусан билээ. Зая гэгээн аль байдгаа
өгч, эх хоёрыг тэжээж байгаа болохоор Итгэлтийн тусламж тэдэнд хэрэггvй байлаа. Гэвч
хожим Павловтай уулзах юм бол хэлэх vгтэй байх, бас цагийн байдал, төрийн бодлого
тодорхой болтол уулзахгvй холуур явахын тул одоо нэг уулзаж эргэсэн болох нь зөв гэж
шийдээд бааюу руу явжээ.
Тэр vдэш Павловынхны шинэ байранд очиход охин нь Зая гэгээний өрөөнд очоод эзгvй
харин эхнэр нь ганцаар байв. Итгэлтийг хармагц уйлан хайлан, нөхрөөс нь ямар ч сураггvй
байгааг ярилаа.
- Цаадах чинь дажгvй, оготоны нvхэнд орж унтаж чадах дамшиг гэж хэлсэн vгээ Итгэлт
эхнэрт арай гэж ойлгуулав.
Эхнэртэй хамт нилээд ууж сvрхий согтсонд эхнэрийн сэтгэл тайтгарснаар барахгvй хөгжин
дуу дуулж, Итгэлтийг хошуун дээрээс нь шов хийтэл vнсэв. Итгэлт гайхсан нvдээр эхнэрийг
харан маасайн инээв. Эхнэр юу ч болоогvй юм шиг тайван хөдөлгөөнөөр хоёр хундагаа
архиар дvvргэв.
-- Их орос гvрэн унаж хаан эцэг нь буудагдсан. Юуг хайрлах вэ. Юуг ч хайрлахгvй гэж орос
монгол vг холин хэлснийг Итгэлт ойлгосонгvй, ойлгохыг ч эрмэлзсэнгvй. Учир нь Итгэлтийн
санаанд өөр нэгэн бодол vvсээд мөч өнгөрөх тусам арвижиж байлаа. Тэр бол тачаангуй
хvчтэй гал юм.
-- Yзье. Ямар байдаг дамшиг бол гэж бодсон Итгэлт эхнэрээс нvд салгахгvй ширтэв.
Гэтэл юу ярьж, яахаа мэдэхгvй учраас хаалгыг нээх арга олдохгvй ажээ. Урьд нь энэ
175
эхнэрийг харахад Итгэлтэд нэг л эв хавгvй юм шиг санагддаг байсан. Гэтэл одоо харах тусам
зохицсон аятайхан юм олон харагдаж байв. Тvvний бор нvд хvрэн vс, хянган хамар нь бас л
сонин харагдана. Ялангуяа хол газар давхиж ирсэн сайн морины хөх мах шиг тvхэлзэн буй
цээж нь сэтгэлийг хөдөлгөнө.
Нэгэнт тачаангуй гал ассанаас хойш Итгэлтэд ямар ч юм саад хаалт болж чадахгvй. Итгэлт
итгэлээ алдаагvй цагт хvслээ биелvvлж заавал чадна.
-- Өөртэй нь адилхан vнсээд авъя. Дамшиг чинь гэж бодоход бvх бие нь загатнах шиг болов.
Гуйван босож эхнэрийн дэргэд зогссоноо хvзvvдэн авч vнсээд харвал ичих айхаа мартсан
хоёр бор нvд харцтай нь тулгарав. Итгэлт эхнэрийг шууд өргөтөл «би өөрөө» гээд Итгэлтийг
зайлуулснаа ор руу явлаа. Итгэлт ширээн дээр байсан лааг vлээгээд эхнэрийн хойноос хөх
инээд нь хvрэн алхав. Маргааш нь Итгэлт өглөө эрт босож явсан билээ.
Гэрийн зvг хатируулан явахад нь намрын өглөөний сэрvvн салхи өмнөөс нь vлээн архинаас
толгой нь vл мэдэг дvйрэн бадайрч өнгөрсөн явдал бодогдон нvvрэнд нь бардам мишээл байн
байн бодогдоно.
Замдаа архи нэрсэн айл дамжиж явсаар vдшийн бvрэнхийд нилээд согтуу харихад:
-- Энэ vймээний цагт юунд ингэж согтдог юм бэ? гэж Должин зэмлэв.
-- Чамд падгvй хэрэг гээд Итгэлт гаднаас орж ирсэн Хонгорыг харж:
-- Миний морийг тавьж орхиорой гэлээ.
-- Морийг чинь тавьчихсан. Ааваа унтаж амар гээд Хонгор шууд очиж хувцсыг нь тайчихад
Итгэлт эсэргvvцсэнгvй. Хонгор хэдийгээр арван долоон настай боловч бие бялдар тэгш, эцэг
шигээ хурц нvдтэй, гонзгой бөгөөд хөрстэй хvрэл хvрэн царайтай хэн ч харсан цогтой эр
болжээ. Харин Солонго эмэгтэй хvнд баймгvй махлаг, бадируун биетэй, өргөн хамар, зузаан
хvзvvтэй хvн болжээ. Гэвч Солонгод Итгэлтийн гэр бvлийнхэнд ч байхгvй зөөлөн нvд
дөлгөөн харц байв.
Солонгын нvд Итгэлтэд магтуулчихаад байгаа эхийнхээ нvдийг өвччихсөн юм гэж Нямын
хэлдэг vг ёстой л нэг оносон vг юм.
Харин Хонгорын нvд тогтож ядсан хоёр хурц нvдийг бол Итгэлт ч эгцлэн харахаас
зайлсхийдэг юм. Хэдийгээр Итгэлт Хонгорыг загнах дуртай боловч тvvний эрс хэлсэн vгнээс
нь зөрдөггvй. Итгэлт голомт сахих ганц хvvдээ хязгааргvй хайртай бөгөөд энэ хөрөнгийг
тvvний төлөө цуглуулсан. Эзэн нь зөвхөн Хонгор гэдгийг хvvдээ ойлгуулж хөрөнгөндөө
баясан бахархах сэтгэлийг зvрхэнд нь хадаж өгөхийг хичээдэг билээ.
Гэтэл Хонгор хөрөнгө мал гэхийн оронд эмнэг адуутай ноцолдох морь уургалах, сайн морь
унахыг эрхэм болгодог бөгөөд шагай, сурын алинд ч шигшээ багт боловч гай болохгvй
болжээ. Бас зодоон цохионд ч оролцохоос буцдаггvй ажээ. Эцэг энэ бvхэнд сэтгэл зовох
боловч залуугийн өвчин удахгvй арилж хөрөнгө хогшлын төлөө сэтгэл ундарна гэж итгэж
явдаг байлаа.
Солонгыг «Ажилгvй дамшиг, урагшгvй амьтан» гэж vргэлж нvд vзvvрлэдэг. Итгэлт заримдаа
унах морио хvртэл Хонгороор заалгадаг байлаа.
Галсан урьдын хэвээр Итгэлтэд vнэнчээр зарагдан адууг нь хариулсаар бөгөөд өнгөрсөн жил
Итгэлтийн хvчээр Ханд гэдэг нэг хvvхэнтэй суужээ. Тvvнийг Итгэлт мөн л гоочилдог бөгөөд
Хандад Дулмаатай жиших юм огт байсангvй. Зангаар номхон, царай зvсээр ч гавихгvй эгэл
бор хvvхэн байжээ.
«Залуу болохоос биш Должингоос илvvчлээд байх юм алга даа» гэж Итгэлт адуу манахаар
явсан Галсангийн гэр рvv явж байхдаа боддог байлаа.
Ням өвгөн, эхнэр, охины хамт Итгэлтийн хаяа тvшин хонийг хариулсаар бөгөөд охин Сvрэн
176
vлэмж төгөлдөр болжээ. Итгэлт Заяын хvрээний замд явах гээд уяа руу зэрэгцэн явж байгаа
Сvрэн, Солонго хоёрыг хараад «Манай Солонго гэж тарган хандгай шиг халбалзаад, эх шигээ
нэг галбир муутай юм болох нь. Сvрэн ч сойчихсон согоо шиг бие бялдар царай зvс тэгшхэн
амьтан болох нь дээ. Лянхуа цэцэг шавраас гардаг гэгчээр Ням, Хишигт хоёроос ийм эрдэм
төрдөг байжээ» гэж бодож байжээ.
Хэзээ эхэлснийг хэн ч мэдэхгvй хайрын сэтгэл Хонгор Сvрэн хоёрын дунд буй болсон
бөгөөд энэ сэтгэл нь өсөх тусам хоёр залуу бие биеэс бишvvрхэх болсноор барахгvй тvvнээ
бусдаас нуухыг хичээдэг болжээ. Гэвч муур хумсаа хичнээн нуувч уурлахдаа гаргадгийн
адил энэ хоёрын сэтгэл харах нvд, баясах зан бvхэнд нь цухалзаж байлаа. Тэр ч байтугай
хамт байхдаа зан нь хvртэл өөр болно. Сvрэнгийн дэргэд Хонгорын эрс гөжvvн зан зөөлөн,
онгиргон цагаан болдог бөгөөд Хонгорын дэргэд Сvрэнгийн зан ширvvн, дээрэнгvй болдог
байлаа. Жишээ нь: Хонгор шагай авах, бөгцөг няслахдаа булхайцах гэдэг нь хэцvv. Гэтэл
сvvлийн vед Сvрэнгийн дэргэд бол хайлсан тугалга шиг болдог бөгөөд булхайгvй сайхан
тоглохыг хичээдэг болжээ. Yvнийг нь Солонго vргэлж Сvрэнтэй нэг тал болж хэрэлдэхгvй
мар тоглодог болов.
Сvрэн, Хонгор хоёрын сэтгэлийг Ням, Хишигт нар сайн мэдэж байсан авч, Итгэлт хоосон
хvний охинтой ганц хvvгээ лав суулгахгvй гэж зовно.
«Сvрэн хvvд минь хань биш. Ядахдаа сvйндээ ганц азарга адуу авчрах юмтай суудаг
байгаадаа» гэж Должингийн хэлснийг дам сонсоод Ням, Хишигт ганц охиныхоо хувь заяаны
тухай сэтгэл нь улам их зовдог болжээ.
- Хонгортой сууж баян хvний зарц болсноос сэтгэл нийлсэн юмтай суугаад бор гэртээ богд,
хар гэртээ хаан болж явбал дээр гэж Ням хэлнэ. Гэвч энэ vгийг Ням охиноо Хонгортой
суулгах дургvйдээ хэлсэн биш харин охинд нь тийм заяа байхгvй байх гэсэн бухимдлаас
хэлжээ. Ганц охины нь заяа ирж баян Итгэлтийн голомтын эзэн ганц хvvтэй нь сууж жаргал
эдлэхэд Нямын сэтгэл баярлахгvй байж хэрхэн болох билээ.
- Энэ хоёр багаасаа дассан юм. Миний охины магнай, чихний гэдэс буянтай хvн шvv гэж
Хишигт хэлнэ. Хишигт ганц охиноо Итгэлтийн бэр болгож маргаашийн хоол гэж зовохгvй,
юу өгөх бол гэж хvний царай харахгvй явуулахыг сэтгэлийн угаас хvсэж нууцаар бурхан
сахиусанд залбирдаг байлаа. Хvн харахад Итгэлт хоёр залуугийн явдлыг огт мэдэхгvй,
тvvнийг сонирхдоггvй юм шиг байлаа. Гэвч Итгэлт ийм юмыг мэдэхгvй өнгөрвөл нөгөө нар
баруун хойноос навтас нөмрөөд гарна гэдэг болох биз ээ.
- Хонгор чинь буруу зvг рvv л хатираад байх шиг. Арай хоолтой юм олж өгдөг дээр байх
шvv гэж нэг удаа Должингийн хэлэхэд Итгэлт огт дугарсангvй.
Итгэлт юу гэж дуугарах бол гэдгийг хоёр залуугийн явдлыг мэдсэн бvхэн, бvрхсэн тэнгэрээс
аянга буух бол уу аль эсвэл намираа зөөлөн бvлээн хур буух бол уу гэж хvлээж байгаа мэт
тэсэн ядан хvлээж байлаа.
Гэвч Итгэлтийн зvгээс аянга ч vгvй, хур ч vгvй ажээ.
III
Оюутны сургууль гэж vvдэн дээрээ бичсэн ханхай хашааны дотор барьсан хэдэн том гэр
байлаа. Петр тэргvvлэн хоёр залуу дагаж хашаанд ороод гэрvvдийн өмнөх талбай дээр гайхан
зогсож байтал нэг гэрээс хvний толгой цухуйснаа «гурван номхон бор» гэж хэлтэл гэрvvдээс
хорь гаруй идэрчvvд шуугилдан гарч ирлээ.
Идэрчvvд мань гурвыг тойрон сонирхож шvдийг нь татаж vзэх нь л холгvй байлаа.
- Сайн байна уу, залуучууд аа! гэж Петр хөгжилтэй инээмсэглэв.
- Ямар догь номхон бор вэ? Залуучууд аа гэнэ шvv гэж тав гэзэгтэй, сармай нэхий дээл
177
өмсөж, бvсэндээ төмөр хэт бэлтэй богино хутга зvvсэн залуу инээн хэлэхэд бусад нь
хөгжилтэй шуугилдав.
- Залуучууд аа гэхгvй өвгөд өө гэх хэрэг vv гээд Петр нvдээ ирмэн улам ч хөгжилтэй инээнэ.
- Бvр өвгөд өө! гэнэ шvv гээд бvгд баясгалантайяа инээцгээв.
- За өвгөд өө! гэхэд шоолж байгаа бол чавганцуудаа гээд нэг азаа vзэх vv?
Петрийн монгол хэлэнд бахархан баярласан залуучууд баяр хөөр болон шуугилдав.
Цугларсан хvмvvс бол цөм арван долоо найман настай vе тэнгийн идэрчvvд байлаа.
--Танай багш гуай хаа байна. Энэ хоёр хvv танай сургуульд шавь орж ном vзэх гэж орж
ирсэн.
-- Таны хvv юу?
-- Адилхан байна уу?
-- Yгvй адилгvй байна гэж уранхай лам тэрлэгтэй мулзан толгойтой Вандуй бусдаас урьдах
гэсэн юм шиг тvргэн хариулав.
-- Жаал аа гутлаараа мөрий тавиад барилдах уу? гэж хөх шандан дээлтэй, богинохон
гэзэгтэй, хөл нvцгэн залуу хэлээд Жаргалын мөрөн дээрээс нь татлаа.
Жаргал тvvний нvцгэн бөгөөд сайртсан хөлрvv тоомжиргvй хялайн харснаа «Чи юугаараа
мөрийцөх юм бэ?» гэлээ.
-- Авна гэж итгээд vзэлцье гэж байна.
-- Яана гэнээ чамд vзvvлээд өгөе гээд Жаргал өрлөө. Барилдаан эхлэв. Жаргал хvчээр илvv
авч гутлаа алдаж орхихоос айн хянамжтай ноцолдоно.
- Жаргал аа ирсэн өдрөө хөл нvцгэрч болдоггvй юм шvv гэж Петр хэлээд гуян дээр нь
алгадав.
-- За хөө бөх гутал бололтой. Яйран хаяад сайран хөлдөө углаж орхидог хэрэг ээ гээд сармай
дээлт хөх дээлтийн бөгсөн дээр хар хvчээрээ алгадав.
Хvчээр илvvгээ сайн ойлгохын хамт хазахаас бусад мэхийг чадамгай хийдэг Жаргал
бусгамагц найдвартай унагах гэж өхийлдөж орхив.
-- За хө гутал өгнө дөө
-- Сайртай хөлөө барихгvй бол өөр юм алга даа гээд хөх дээлт ажиггvй бослоо.
Хэзээ гуталтай байснаа мэдэхгvй энэ залууг Чулуунбаатар гэдэг бөгөөд модчины өртөөнөөс
сургуульд орох гэж ирснээс хойш шинэ ирсэн гуталтай хvн бvхэнд хэгжvvн vг хэлж өдөн
барилдсан боловч хөл нvцгэн хэвээр vлджээ.
-- Сургуульд ирсэн хvvхдvvдийг бvртгэж авдаг хvнтэй Перт уулзаж хоёр залууг захиж өгөөд
явахдаа «би эргэж байна» гэлээ.
Петрийг явснаас хойш мань хоёрын өмссөн номхон борын хувцсыг идэрчvvд vлэмж
сонирхон зарим нь догь хувцас гэж худалдахыг гуйж vнэ өгнө. Зарим нь орос хувцас өмсвөл
сvнс нь зайлж буруу номын чөтгөр болдог юм мэдэмгий ярина.
Мань хоёр хувцсаараа гайхуулахын хамт номхон борын тухай ярьж гарлаа. Ялангуяа Жаргал
жолоогоо алдаж амандаа орсныг дур мэдэн авч эхлэв. Бат дарахыг оролдовч тус болохгvй
ажээ.
Жаргалын яриагаар бол номхон борын цэрэг усанд ороод загас болчихдог, нэг сумаар хэдэн
юмыг ч зэрэг онож чаддаг ажээ.
-- Усанд орж загас болчихоод дараа нь яаж хvн болох вэ? гэж мулзан толгойт асуухад «ил
гарсан бие нь хvн болоод байдаг юм. Тvvндээ л айхавтар байхгvй юу» гэж Жаргал ажиг ч
vгvй тайван хариулав.
-- Дэндэж байна шvv гэж Жаргал минь гэж Бат тэсэж ядаад хэлж орхив.
178
-- Хааяа голд орж морь угаахад чи яваагvй шvv дээ гэж Жаргал нь уцаарлангуй хэлжээ.
-- Номхон борын хэлийг мэдэх vv?
-- Мэднэ. Өглөө босоод «доров» гэнэ. Сайн гэхэд «харошо» гээд эрхий хуруугаа гозойлгодог.
Юм гуйвал «можно» гэдэг. Явахдаа «арш» боовыг «хлеб» өглөө босохыг «поодьем» гэдэг. За
за олон vг мэднэ. Та нарт зааж өгч болно шvv гэж Жаргал гайхуулан яриад номхон борын
ланжуугаар олон гөрөөс буудаж сум тоолуулсан тухай ярихад нь Бат арга нь барагдан гарлаа.
Жаргалыг ам мэдэн ярьж байхад сармай дээлт «аль вэ? чиний малгайг өмсөж vзье» гээд
Жаргалын малгайг авч нулимаад өмсөв.
-- Хvн зааж өгөөд байхад яасан нөхөр вэ. Урьдаар «можно» гээд намайг «да, да» гэхээр
«спашибо» гээд авдаг юм гэж хэлээд малгайгаа шvvрэн авлаа.
Хэдэн өдрийн дараа Жаргал шинель ба олмон бvсээ жижигхэн манан соруултай гаансаар
сольжээ. Харин том улаан таван хошуутай эрvv малгайд нь аятайхан хийцтэй төмөр соёо
цохиуртай тамхины сав өгч шалсан боловч худалдсангvй.
Хэд хонож байтал монгол хөх дээл, малгай оросын хар шөвгөр хар гутал сангаас тавьж
өгөхөд орос хувцас өмсөж буруу номын чөтгөр болохгvй гэдэг хvмvvс хvртэл баярлан авч
өмсөв.
Нэг өглөө шавь нарыг эрт босож шинэ дээл хувцсыг нь өмсvvлээд жагсааж билээ.
-- Та нар одоо ном заалгах багшдаа шавь орцгоо гэж жагсаасан хvн хэлжээ.
Гэрийн өмнө цагаан эсгий засаж дээр нь олбог дэвслээ. Том гэрээс ширэвгэр хар сахалтай,
хvрэн дээл дээр хөх хантааз өмссөн, цагаан жинстэй хилэн малгай духдуулан тавьсан Чулуун
занги намбатай бөгөөд ихэмсэг алхаж ирээд олбог дээр завилан суухад залуучуудыг нэг
нэгээр нь цувуулан мөргvvлэв. Дараа нь сурагчдад бийр, янтай, цаас, vнсэн самбар тавин
олгожээ. Чингээд хамгийн том гэрт оруулан суулгав.
Нарийхан боловч урт гэзгээ гөлийтөл гамнаж сvлжсэн Чулуун занги орж ирээд сахлаа
өрөөсөн гараараа имэрснээ «за шавь нараа та нар бол манай монголын ард тvмний vр
хvvхдийг бичиг эрдэмд сурган боловсруулах анхны багш нар болох гэж байгаа хvмvvс мөн
билээ. Эрдэм номд хичээнгvйлэн сурцгаах нь чухал. Та нарт монгол бичиг заах завшаан
өчvvхэн надад олдсоныг баярлан хэлэх юун. Миний нэрийг Чулуун гэдэг. Автономитын vед
цэргийн яаманд тvшмэлийн алба хааж явсан. Уг язгуур ард бөгөөд шавь нар та бvхэн багш
миний нэрийг цээрлэхийн учир намайг багш гэж болох ажээ» гэлээ.
Ингээд а, э зааж эхэлжээ. Өдөр өнгөрөх тутам ахисаар нэг мэдэхэд шавь нар монгол бичгийг
vгчлэн уншдаг болжээ. Бас тоо бодлогын ухааныг сангийн яамны тvшмэл агсан Шарав зааж
эхлэв. Хоёр багш нь зан авир, хvсэл эрмэлзэл, бие бялдарын хувьд шал өөр хvн байлаа.
Хэрэв Чулуун занги яриа бvхэндээ Богдыг магтан «Богдын авралаар ардын засаг тогтож
амьтны жаргах цаг ирсэн» гэдэг бол Шарав «Богд бол монголыг баллах шахсан хvн. Тэр
ямарч бузар хэрэг хийхээс буцахгvй амьтан» гэж хэлэхэд нь нvдэнд нь хэмжээлшгvй хорсол
тодордог байлаа.
-- Юунд Богдыг байлгадаг юм бэ? гэж Батын асуухад Шарав Ардын засгийн хийсэн ганц
буруу юм л тэр дээ гэж хариулжээ.
Харин Чулуун бол Богдыг хэмжээт эрхт хаан болгосон нь Ардын засгийн хийсэн хамгийн зөв
ажил, Богдгvй бол монгол улс байхгvй гэх зэрэг ярина.
Хоёр багшийн vзэл шавь нарт халдварлаж зарим нь Богдод биширнэ, Зарим нь Богдыг
жигшин vзнэ. Бат бол Богдыг бvхнээс илvv жигшин vздэгээр барахгvй багшийнхаа ярьсныг
ярьж өгнө. Гэвч Богдод биширдэг хvмvvс «чиний багшийг Богд алсан гэдгийн чи яаж мэдэж
байгаа юм бэ?» гэхэд хэлэх юм байдаггvй байлаа.
179
Өвлийн нэг өдөр Эрдэнэ, Петртэй хамт ирлээ. Хуучин хөх чисчvv дээл, цагаан хурган хувин
малгай өмсөж модон хуйтай буу, урт хар хуйтай сэлэм зvvсэн эцгээ хараад Бат яах учраа
олохгvй гайхан зогсож билээ. Эрдэнэ хvvгийнхээ хоёр хацар дээрээс vнссэнээ нvднээсээ
гарсан нулимсыг алгаараа арчив.
Эрдэнэ, Батыг бодохдоо урьдын бага бандиар нь дvрсэлдэг байсан. Гэтэл одоо тvvний өмнө
том биетэй ханхар хар хvv зогсож байсан тул нэг бодоход vлэмжийн дотны хvн шиг, нэг
бодоход аль нэг газар хальт харсан таних, танихгvйн хоорондох хvн шиг байлаа. Бат аавыгаа
хараад бас л хоёрдмол сэтгэл төрнө. Өмнө нь зогсож байгаа хvн бол хэдэн жилийн өмнө
хорвоо дээр хамгийн дотно бөгөөд юм бvхэнд дуурайл болж байсан аав биш мэт учраас
бишvvрхэх сэтгэл буй болно. Гэвч харах тусам олон жилийн турш зvvдлэн бодож, хvсэл
мөрөөдлийг эзэлсэн ааваас нь өөр хэн ч байж боломгvй ажээ.
Зовлонгийн цагт гардаг, баярын цагт бас гардаг болохоор учрал, уулзалтын гvн баярт
умбасан эцэг хvvгийн аль алины нvдэнд баярын нулимс цэлэлцэн, дуугарч чадахгvй
ширтэлцэн хэсэг зогслоо.
-- Хvv чинь сайхан эр болсон байгаа биз?
Эрдэнийн нvvрэнд инээмсэглэл бахдал баярлал зэрэгцэн тодорч:
-- Сайхан эр болжээ! Батыг удтал ширтэх зуур нь баяр бахдал нь алгуурхан гунигийн туяа
болон хувирч,
-- Ижийгээс чинь сурагтай юу? гэж сул боловч ер бусын тод дуугаар асуув.
-- Огт сураггvй, та юм сонсоогvй биз?
-- Yгvй хvv минь.
-- Удахгvй та хоёр Долгортой уулзана гэж Петрийн хэлсэн vг уулзалтын мөрөөдөл дvvрсэн
бөгөөд энэ уулзалтын учрахын сайхан элчинд ивээгдсэн эцэг хvvгийн сэтгэлийг энэ
уулзалтын найдварын зvг эргvvлж хөнгөлөв.
Зовлонгийн vед шинэ зовлонгоос амархан айдгийн адил учирлын vед шинэ учралд итгэх нь
хялбар байдаг ажээ.
Эрдэнэ хvvдээ чөлөө авч гэртээ авч ирэв. Баруун хойт нутгаар бугшсан цагаан намын
цэргийг дарах тусгай ангид гарамгай байлдсан Эрдэнэ монгол улсын ардын цэргийн морин
салааны дарга болжээ. Чингээд өчигдөр хvрээ орж ирээд цэргийн бэлтгэлээс хvн барьж
байгаад нvvсэн таван ханатай ханхай гэр авчээ. Өнөө өглөө Петртэй уулзаж хvvгийнхээ
сургийг сонсмогц хамт ирсэн нь энэ билээ.
Эрдэнийн гэрт хогшил гэх юм байсангvй. Эзэн нь нvvгээд олон хоносон энэ гэрт ороход
ёстой л мөсөн хонгил л байлаа. Гэвч олон жилийн турш өөрийн гэх гэр оронгvй тэнvvчилж
явсан эцэг хvv хоёрын сэтгэлд энэ гэр юу юунаас илvv дотно, бvлээн байлаа.
-- За хоёулаа энэ гэрт сууна даа гээд Эрдэнэ малгай сэлэм буугаа авч ханын толгойд авч
өлгөв.
Бат дуугарсангvй. Тvvнд дуугарах тэнхээ байсангvй. Энэ өдрийн хэмжээлшгvй баяр тvvний
сэтгэлийг мансууруулж гэрийн дотуур бөндөгнөн гvйж шинэ хоёр улаан баганаас эхлэн
бvгдийг барьж vзэв.
— Ааваа энэ манайх уу?
-- Тийм. Манайх гэж Эрдэнэ «манайх» гэсэн vгийг гоцлон хэлээд инээмсэглэв.
Батын нvд гялалзан, тогтож ядан бvхнийг харж, урт урт амьсгаадан байхад «Жаргал» гэсэн vг
нvvрэнд нь тодорч байв. Малгайгаа авч ханын толгойд өлгөв.
Эцэг хvv хоёрын баярын гэрч болсон Петр орж ирээд л багана тvшин инээмсэглэн зогсоод
том гэгчийн тамхи ороож татлаа. Тамхины нь утаа суунаглан тооноор савсан гарах нь энэ
180
гэрийн дотор амьдрал эхэлснийг гаднах ертөнцөд тунхаглаж байлаа.
-- Ингээд та хоёр айл болдог байжээ.
-- Юу ч л гэсэн өөрийн гэх оронтой боллоо.
-- Итгэлтийн гэрээс гоё гэр байна шvv дээ.
-- Тэр чинь утаатай хар шvv дээ. Энэ чинь шинэ будагтай сайхан гэр гээд Бат тэнvvн инээв.
Итгэлтийн гэрийн тухай яриа Эрдэнийн сэтгэлд Долгорыг бодогдуулж царай нь бараан санаа
алдав. Гэвч баяр нь багтаж ядсан хvv нь мэдээгvй бөгөөд харин Петр «Юунд Итгэлтийн
тухай яриа гаргав даа» гэж өөрийгөө зэмлэж байлаа.
Айлын тvлээ авч галлан данханд цай чанав. Бат халин нисэж байгаа сэтгэлийн баяраа барьж
чадахгvй байн, байн гарч өрхөө их бага болгоно.
Цай болж хашааны айлаас аяга авчран Эрдэнэ богцноосоо чанасан хөлдvv мах гаргаж
аягандаа хөшиглөн идлээ. Бат зуухын хажууд тавтай завилан суугаад аяган дотроосоо
хуруугаараа мах идvvрдэн идэж байхад хорвоогоос хvсэх өөр юм байсангvй.
-- Юуны өмнө Долгороо олж ирье.
-- Зөв дөө хөө. Чи ч гомдоосон доо.
-- Итгэлтээс л болсон хэрэг.
-- Биш ээ. Та хоёроос л болсон хэрэг.
Эрдэнэ дуугарсангvй. Петрийн хэлсэн vг хатуу боловч vнэн vг гэдгийг энэ хооронд хагацал
мөрөөдөлд дэвтсэн сэтгэлдээ сайн ойлгож авчээ.
Эрдэнэ өглөө нь тvргэн явж Долгортой уулзахаар хатуу шийдээд юуны өмнө Хорооны дарга
Даржаа баатартай уулзахаар явахад Батат гэрийн хэрэглэл авах хэдэн янчаан өгчээ.
Эрдэнийг очиход морио хөтлөөд хашааны хаалгаар гарч байсан Даржаа баатар «ашгvй чи
хvрээд ирэв vv? Бид хоёрыг жанжин дуудаж байна. Бушуу явъя» гэлээ.
Замдаа Эрдэнэ Долгортойгоо уулзах шийдвэрээ хэлээд Даржаа баатраас чөлөө авахад нь
туслахыг гуйв.
-- Юу ч гэсэн жанжин юу гэх нь вэ. Сонсъё. Чухал хэрэг гарч яв гэвэл бид ардын төр улсын
төлөө амь биеэ хайргvй зvтгэх тангарагтай улс гэж баатар хэлжээ.
Тэд шууд явж жанжины албан байранд очив. Буутай цэрэг зогсон vvдийг татаж жижигхэн
тасалгаанд ороход битvv захтай ногоон цамц, өргөн өвөртэй өмд өмсөж гялтганасан хар
савхин гутал гялалзуулсан Сvхбаатар инээн угтлаа. Даржаа Эрдэнэ хоёр цэрэг эрийн хөл
хавсран номхон зогсож ёслов.
-- Довчин бэйс цагаантантай нийлэн цэцэн ханы аймагт цэрэгт агт татаж, бидэнтэй
байлдахаар бэлтгэж байна. Цаг алдвал гvйцэж дарахад бэрх болно. Тэднийг дарахаар та
хоёрыг явуулна. Арван цэрэг, гурван зуун винтов, сумын хамт аваад өнөөдөр гар, цэрэг эрийг
замаасаа элсvvл. Та нарын хамт улаан цэргийн анги явна. Yдээс хойш энд ирж тэдний дарга
нартай уулзана. Мэдэв vv? гэж Сvхбаатар хэлэв.
-- Мэдлээ гэж бараг зэрэг хэлээд ёслов. Гэвч «мэдлээ» гэдэг vг Даржаа баатраас ухамсартай
гарсан бол Эрдэнээс Даржаад татагдан аяндаа гарчээ.
Сvхбаатар янжуур гаргаж татаад Эрдэнийн дэргэд очив.
«Одоо л хэлж чөлөө авахгvй бол Долгортойгоо уулздаг хөг өнгөрлөө!» гэж бодоод Эрдэнэ
vгээ эхлэх гэтэл:
-- Эхнэрээс чинь сурагтай юу гэж Сvхбаатар гэнэт асуув.
-- Yгvй, явж уулзах л санаатай байдаг.
-- Эрдэнэ минь одоохон тун боломж алга. Энэ ажлын дараа чамайг явуулахыг хичээе.
-- Амьд мэнд байдаг болов уу? гэж санаа зовох юм даа.
181
-- Амьд гэж итгэнэ шvv. Итгэх шиг сайхан юм хаа байх вэ. Итгэлтэй цагт хvн ухаантай ч,
хvчтэй ч байдаг. Итгэлээ алдсан хvн хий нь гарсан нойтон гvзээ шиг болдог, хvvтэйгээ
уулзсан биз?
-- Уулзсан.
Сvхбаатарын нvд нь жийхайж инээмсэглэснээ талийгаач аавынхаа танил хөгшнийд очоод
байхад нь Жаргалын ярьсныг дурьдаад:
-- Хvvтэй чинь би тэгж дайралдсан. Цовоо эр байна билээ гэлээ.
-- Одоо хоёулаа л ном vзэж байгаа юм байхаа.
-- Тийм. Эрдэмтэй хvн мөн ч их хэрэгтэй байна даа.
-- За та нар ард тvмэнд засаг төрийн бодлогыг нарийн тайлбарлаж элбэрэл журамтай яваарай.
-- Мэдлээ гэж дахин зэрэг дуугарав.
-- Одоо дарга, комиссар хоёрын дуу яг нийлж нийлж байна гэж Сvхбаатар явж ширээн
дээрээс тамгатай бичиг авч Эрдэнэд өглөө.
Тэр бичиг бол Цэцэн хан аймагт явах цэргийн даргаар Даржаа баатар, комиссараар Эрдэнийг
томилсон vнэмлэх байлаа.
Тэр хоёрыг гудамжинд гарахад бударсан цас орж байв. Морьдоо уяанаас тайлж унаад хамт
хэсэг явснаа Даржаа баатар цэрэг зэвсгээ авч явахад бэлтгэх, Эрдэнэ хvvтэйгээ уулзаж гэр
бараагаа тушааж өгөхөөр салан одлоо. Мөн vдээс хойш цэргийн яамны vvдэнд уулзаж хамт
явах улаан цэргийн дарга нартай учрахаар тогтов.
Эрдэнэ бага vдийн хирд гэртээ ирэхэд хvv нь шинэхэн тогоонд гурилтай хоол хийж байлаа.
Бат Жаргал болон бусад нөхөдтэйгөө хамт ирж гэрээ сvрхий янзалжээ.
-- За аав аа хэзээ явах болов? гэдэг vгээр Бат эцгээ угтав.
-- Зун тийшээ л явна даа.
-- Яагаад ? Би ижийд ийм юм авсан гээд өврөөсөө vнгэсэн муутуу цаасанд боодолтой юм
гаргаж задлав. Тэр нь хайрцгийн чавганцаас авсан битvv пойлсон бөгж байлаа.
Эрдэнэ бөгжийг авч алган дээрээ удтал ажигласнаа санаа алдаад:
-- Чухал ажил гарсан гэлээ.
-- Ижийтэй уулзахаас уу?
-- Ардын засгийн дайснуудыг дарахаар явна. Бид тэднийг дарахгvй бол, тэд биднийг дарна
шvv дээ. Эцгийнхээ ярьснаас сэтгэлт нь зөвхөн «явна» гэдэг харваж орсон аягvй vгийг Бат
vлдээж авлаа. Салж хагацахын зовлонг хэмжээнээс хэтрvvлэн vзсэн тvvнд vvнээс хvнд vг
байсангvй.
-- Одоо танаас салахгvй. Явдаг юм гэхэд хамт явна гэж шийдэмгий дуугаар хэлэв.
Гэрийн дотор нэгэн хэсэг анир чимээгvй байсан бөгөөд Эрдэнийн хувьд хvvгээ зэмлэх, тvvнд
«Би явна. чи vлд гэж » шууд хэлж чадахгvй байлаа. Арга нь барагдсан Эрдэнэ тойрон зогссон
залуучуудыг харлаа. «Та нар Батдаа хэлж өгөөч, Би явалгvй болохгvй» гэсэн гуйлт Эрдэнийн
нvvрэнд бичээстэй байлаа.
-- Өвгөн минь аав чинь хvрээд л ирнэ шvv дээ гэж Жаргал эхлэн дуугарав.
-- Би л ааваас одоо салахгvй.
-- Иш хvv минь. Аав нь дайнд явах гэж байна шvv дээ.
-- Тэр тусмаа салахгvй.
-- Аав чинь улс орны чухал хэрэгт явах гэж байна. Чингэхэд чи нялх хvvхэд шиг дагаад,
болохгvй гэж нэг залуу хэллээ.
-- Сvхбаатар жанжин намайг vvнд явуулж байгаа юм гээд Эрдэнэ хvvгээ харлаа.
Yvд нээгдэж Петр орж ирээд:
182
-- Цагаантантай байлдахаар зvvн аймагт явах улаан цэргийн комиссараар явах боллоо.
Бидэнтэй Даржаа баатар та хоёр явах юм гэнэ. За хамт явдаг болж дээ гэлээ.
-- Петр ах нь ч бас явах нь байна шvv дээ.
Бат дуугарсангvй бодол болон хэсэг зогссоноо:
-- Тэгээд хэзээ явах юм бэ? гэж сулхан асуув.
-- Өнөөдөр гарна. Миний хvv гэртээ байх уу? Аль сургууль дээрээ.. гэтэл
-- Сургууль дээрээ байвал дээр гэж Петр зөвлөв. Тэр орой эцгийгээ цэргийн яамны vvднээс
хөдлөхөд Бат очиж vдэж өгсөн бөгөөд Сvхбаатар жанжин байсан болохоор уйлж чадсангvй.
Эрдэнэ улаан цэргийн ангитай Уу буланд нийлэх ёстой байв. Од тvгж vдшийн хvйтэн салхи
хувцас нэвт vлээсэн тэр нэгэн шөнө зэвсэг ачсан морин тэрэгний өмнө гvн шөнө гаминтай
буудалцан давхиж байсан нь тодхон санагдана.
IV
Монгол орны өвөл догшин боловч өвөрмөц гуа vзэсгэлэнтэй бөгөөд өвөлжөөндөө буусан
айлууд халуу бутран уур савсуулсан, юм бvхэн vе бусын тайван байдаг Мод хvртэл цагаан
дахаа нөмрөөд vvрэглэж суугаа манааны өвгөн шиг навсайн харагдана.
Гэвч энэ өвөл тийм биш. Цаг төр vймэн, зэвсэг барьсан хvмvvс холхилдон аллага, дээрэм энд
тэндгvй гарч, айл амьтан мал хөрөнгөө орхин дvрвэж байлаа. Урьд өвлийн цагт айл, мал
багширч байдаг боловч энэ жил эзгvй зэлvvд газар болсон урт амны даваагаар
Хатанбаатарын цэргийн цуваа гарч ирлээ.
Бvх юм хэдхэн хоногийн өмнө орсон сэвсгэр цасанд дарагдаад нарны гэрэлд гялалзан тоглож
урт ургасан хялганы vзvvр цагаан хорвоог шаргал хачиртай дэвсгэрээр бvрхжээ.
Туг хиур нь намиран хийсэж, зэр зэвсэг нь гялалзсан их цэргийн цуваа, энэхэн өвлийн хурц
өнгөтэй өрсөлдөн сvртэй бөгөөд цог жавхлантай ажээ.
Хатанбаатарын цэрэг цагааны цэрэг Казанцовын гол хvчийг бут цохин сарниулаад генерал
Бакичийн дээрэмчидтэй байлдахаар аялан яваа нь энэ юм. Цэргээс зуу гаруй метр зайтай
өндөр улаан зээрд морь унаж зэр зэвсгээ бvрэн агссан Хатанбаатар Магсаржав явах бөгөөд
тvvний зvvн гарт нь тарган бор морьтой Хуяг дагана.
Магсаржав алсыг ширтэн баруун гарын ханцуйдаа урт тэнзэн ташуурын ихэнхийг нуун
унжуулж, зvvн гартаа эр хар суран жолоо, цулбуураа хумин атгаж, хааяа хааяа хагас эргэн
цэргийн цуваагаа харан явах нь сvртэй бөгөөд ялагч цэргийн ер бус сvр сvлдийг биедээ
шингээнэ.
Цэргийн цувааны сvvлд нь хvнс зэвсэг хэрэглэл ачсан тэмээн цувааг хөх шандан өнгөтэй,
vзvvрсгэн дотортой дээл өмссөн залуу хvvхэн хөтөлжээ. Энэ бол Дулмаа байв. Алсын аялалд
борлосон царай, хайрт хvнтэйгээ хамт яваагийн ёроолгvй баяр, жаргал энэ бvсгvйг улам гоо
vзэсгэлэнтэй бөгөөд цог хийморьтой болгожээ.
Ачааны сvvлд цэргийн бэлтгэлд агтыг арав гаруй хvмvvс урт уурга барин тууж яваагийн
дотор Хатанбаатарын цэргийн агтны ерөнхий захирал Төмөр сартай хээр морь унан явна.
-- Нэг ч морь, эзэнд нь мэдэгдэлгvй авч болохгvй шvv гэж Төмөрийг агтны ерөнхий захирал
болгохдоо Хатанбаатар хэлэв.
-- Авахгvй жанжин минь. Тангараглах уу?
-- Эр хvний vг бvхэн тангараг байх ёстой биш vv!
-- Тийм ч байхдаа гээд Төмөр инээмсэглэв. Төмөр нэг удаа Гvний хошуунаас агт дайчлахаар
очиж билээ. Хатанбаатарын тамгатай бичгийг хошуу захирагчид vзvvлж гурав хоногийн
дотор зуун шилдэг морь гаргаж өгөхийг тушаав. Гэтэл ноён «Хориос илvvг өгч чадахгvй гэж
тэр элчид хэл» гэж захирагчдаа хэлэв.
183
Энэ vгийг сонсоод Төмөр ноёны өргөөнд шуугин орж «Төр донсолж, тvмэн зовж байхад юу
гэнээ чи. Yvнийг барьж аваад хvлж орхи» гэж дагаж очсон хоёр хvндээ тушаав.
Тэр хоёрын замыг хөх чисчvv дээлтэй ханхар эр хөндөлдөв. Энэ бол долоо хошуу
даншингийн заан цолтой хvн бөгөөд ноёны шадар хиа юм.
-- Ноёнд гар хvрвэл хvзvvг чинь мулт алгадна шvv гэж тэр эр бvдvvн дуугаар ханхалзан
хэлэв.
-- Овоо эр байх нь хө. Та хоёр зайлж бай. Аль вэ миний хvзvvг мулт алгадаад аль гээд Төмөр
очтол нөгөө эр нь хөдлөв. Юу болсныг хэн ч мэдсэнгvй. Нэг л харахад хиа гулдайн хэвтэж
байлаа.
-- Зуун морь өгөх vv? Аль эсвэл би хvлж авах уу?
-- Жа, морьдыг гаргаж өгье гэж ноён бөхөлзөн хэлэв.
-- Ноён сvрэг, хошуу жасын адуугаа маргааш бэлхэн байлга. Би өөртөө шилж авна гээд
Төмөр гарлаа.
-- Энэ хэн гэгч вэ? гэж ноён Төмөртэй хамт ирэгчийг гарах гэхэд нь асуув.
-- Алдар нь Засагт ханы цахиур Төмөр, Алба нь их жанжин Хатанбаатарын зарлигийн элч
гэж тэр хvн инээмсэглэн хэлээд эргэв.
-- Бурхан минь гээд ноён ширээндээ пад хийтэл суув. Гурав хоногийн дараа ноён сvрэг,
хошуу жасын адуунаас өөрөө шилэн зааж бариулан авсан зуу морь туугаад явахад нь «Та агт
авсан бичиг шийтгэн өгнө vv?» гэж ноён хэлэхэд нь «Юу. Тийм юм хэрэгтэй байдаг юм уу?
Бид бичиг мэдэхгvй»гээд Төмөр хөгжилтэй инээв.
-- Жа. Тэгвэл бид энэ бичгийн хийсэн билээ. Та зөвхөн л гарын vсгээ зураад өгнө vv гээд
захирагч муутуу цаасан дээр бичсэн бичиг барилаа.
-- Уншаад аль!
-- Хошуу захирагч бичиг дэлгэн барьж жингэнэсэн өндөр дуугаар халхын их жанжин
Хатанбаатар Магсаржавын цэрэгт зуун шилдэг морь дэвшvvлэн барьсан тухай өдий төдий
сул vгтэй урт бичиг уншив.
Уг бичгийг уншиж байхад Төмөр анхааралтай чагнан сонсоод «За бэх аваад ир!» гэлээ.
Хошуу захирагч мөнгөн бийр, янтай өмнө нь байхад Төмөр баруун гарын эрхий хуруугаа
бэхэнд нугалан дvрж бичиг дээр палайтал дарж орхиод явсан билээ.
-- Төмөр гуай таван зуун морь авсан гэж бичсэн юм шиг байгаа даа гэж нэг нөхөр нь хэлэхэд
— Мянга гэж бичсэн ч яадаг юм бэ гээд Төмөр инээжээ.
Хатанбаатарын цэрэг ам уруудан явсаар байлаа. Дулмаа байн байн эргэж харахад Төмөр
зөөлхөн бөгөөд уудам хайрын уяхан инээмсэглэл бэлэглэнэ. Зовж гуньсан сэтгэлд хорвоо
бөгчим явцуу бөгөөд дээрэнгvй байдаг бол баяр жаргалаар дvvрсэн сэтгэлийг орчмын юм
бvхэн чимж дэлгэх уужим болгодог билээ. Дулмаагийн нvдэнд туссан бvхэн хөнгөн гавшгай
гэрэл гэгээтэй санагдана.
-- Харийн дайсан хаврын цас шиг хайлан дарагдаж монгол орон тусгаар улс болоод яргуй
цэцгийн адил дэлгэрэн сэргэх цагт бид их салхинд орон гэрээ тогтоож ядсан эзэн хvний
бахдам сэтгэлээр баясан амар жимэр амьдрах болно гэсэн Хатанбаатарын vг Дулмаагийн
сэтгэлийг эзлэнэ.
Учир нь гэвэл энэ эмэгтэй дайн самуун бушуухан дуусаж, Төмөртэйгөө хамт өөрийн гэх орон
гэрээ босгон энх тайван амьдрахаас илvv хvсэл мөрөөдөлгvй байлаа. Тэр сайхан өдрөө
Дулмаа сэтгэлдээ элдвээр зохион урлаж тvvний төлөө юу ч хийхээс буцахгvй байлаа. Аль
нэгэн цагт Төмөрийнх гэж дөрвөн ханатай гэртэй, хэдэн малтай айл буй болоод тэр гэрийн
эзэгтэй нь Дулмаа байна гэдэг бодол Дулмаагийн хvслийн vзvvр байсан бол энэ айл ямар
184
байх вэ? гэдэг бодол Дулмаагийн санаа сэтгэлийг эзэмдэнэ.
Ороо хаа яаж засах, хөлийн авдартаа юу юугаа хийх, өглөө яаж босох, гарах хvvдээ хэн гэж
нэр өгөх, яаж өсгөх зэргийг бодно гэдэг юутай сайхан билээ.
Дулмаа хvний эхнэр байж ч vзсэн. Хөлийн авдрын эзэн ч болж vзсэн. Гэвч одоо ирэх амьдрал
нь тэр бvхнээс шал өөр байх ёстой гэж итгэлтэй бодно. Тэр ялгавар бол сэтгэл санаанд биш
ор дэвсгэр, хөлийн авдар цөмд байх ёстой юм гэдэгт Дулмаа огт эргэлздэггvй байжээ.
Өглөө бvхнээс эрт босоод Төмөртөө vе сvvлтэй, тос самарсан хийцтэй шаргал цай цай чанаж
өгөхөө хvртэл хэд хэдэн янзаар эрэгцvvлэн бодно. Ирээдvйд буй болох Төмөр гэдэг
жаргалтай айлын тухай бодож яваад эргэж харах бvрд тэр бодлыг нь сайшаасан мэт халуун
хайраар чимэгдсэн инээмсэглэл бэлэглэхэд нь «Төмөр минь бас л бодож байгаа шvv дээ» гэж
санаад vргэлжлvvлэн шинэ амьдралынхаа тухай бодно.
Yнэндээ Төмөр ч шинэ амьдралын тухай дахин дахин боддог байлаа.
Дайн дуусаж амар тайван болсон цагт Дулмаатайгаа хамт амьдрах тухай бодохгvй байж
Төмөр чадахгvй нь мэдээж хэрэг. Төмөр өөрийн гэрт хөл жийн амьдрахын амтыг удаан
эдлээгvй, гэвч Төмөр ирэх шинэ амьдралаа хэдэн мал хотолсон, дөрвөн ханатай гэрийн дотор
шахаж оруулдаггvй байв.
«Монгол орны тvvхэнд шинэ vе эхэлнэ. Ард тvмэн эрх олж, улсын эзэн болно. Тэр vед
шударга ёс ялж, хөрөнгөтэй нь хөрөнгөгvй ээ, эрх ямбатай нь эрх мэдэлгvй ээ дарлан зовоож
чадахгvй болно» гэсэн Хатанбаатарын vг Төмөрийн сэтгэлийг vлэмж хөдөлгөж тэр өдөр
удахгvй ирэхэд хязгааргvй итгэжээ.
Уулаас итгэмтгий Төмөр Хатанбаатарын цэрэгт орсноос хойш улам ч итгэмтгий болжээ.
Гэхдээ урьд «энэ над гэм хийж чадахгvй» гэх буюу «энэ бол ядарсан амьтан» гэж итгэдэг
байсан бол одоо «энэ ч зөв юм хэлж байна» гэх буюу «энэ ч ухаантай хvн юм даа» гэж
бодоод бишрэн итгэдэг болжээ.
Төмөр ноёд, баядын хэмжээлшгvй эрх мэдлийг эр зоригоор доромжлон явж билээ. Чингэж
явахдаа өөрөөс нь чадал зориг ухаантай эргvй гэж бодож явсан. Энэ ч учраас хорвоогийн хар
амьдралыг жигшиж, хурдан морины нуруу, эзгvй хээр өндөр уулаар нөхөр хийж явлаа. Гэтэл
Хатанбаатарын цэрэгт орсноос хойш Төмөрийн бvгдийг дээрээс хардаг бардам сэтгэл
алгуураар дарагдан бусдын ухаан санаа, эр чадалд итгэх сэтгэл бадран байлаа.
Өөрийг нь хос морьтой нисэж явахад гахай явганаар барахгvй гуйлгачин байсан бөгөөд
өөрийн нь сайн сэтгэлийн тусламжаар хөл залгаж нутагтаа харьж байсан Хуяг одоо
Хатанбаатарын баруун гарын хvн болоод тулалдаанд ялж явааг харахад эрийг хэзээ ч басаж
болохгvй ажээ. Ингэж явахад Хуяг өөрийн нь бодож яваагvйг бодож, мэдээгvй зvйлийг
мэддэгийг Төмөр ойлгов.
Өөрөөсөө дор гэж vзэж явсан хvн дээр болоход зарим хvнд атаархах сэтгэл vvсэн гарч
хайрлан vзэж байснаа дайсагнан vздэг удаа бишгvй байдаг. Ер нь ч хорвоогийн атаа жөтөө
vvнээс vvсдэг билээ.
Харин Төмөр бол Хуягтай атаархах сэтгэл огт байсангvй. Өдөр хоног өнгөрөх тутамд тvvнд
итгэн бишрэх сэтгэл нь хөгжиж байлаа.
Хатанбаатар бол Төмөрийн сэтгэлд эр хvний vлгэр болон бэхжиж байжээ. Нөхөртөө намрын
ногоо шиг, дайсанд орсон буур шиг байдаг Хатанбаатарын занг харах тусам Төмөрт
амьдралдаа гэнэдэж явсан бvхэн нь нөхөр дайснаа ялгаж чаддаггvйгээс болсон мэт бодогдож
байлаа.
Yvнээс гадна энэ дайн дууссан цагт Төмөрийнх гэж ариун шударгаар амьдарсан жаргалтай
айл буй болоход Төмөр итгэж байлаа. Гэхдээ хуучин төр, хэмжээгvй эрх ямба байсан цагт
185
тэр айл буй болохгvй гэдгийг мэднэ. Нэгдvгээрт хуучин төрийн өмнө хийсэн ял их байв.
Хоёрдугаарт Дулмаатайгаа энх амьдрах гэсэн хvсэл нь хуучин төрийн vед биелэгдээгvйгээр
барахгvй зовлон болсон. Гуравдугаарт Хуяг олон дахин ярьж өгснөөс шинэ төрийн vед шинэ
амьдрал буй болохыг ойлгож авсан билээ.
Цэргийн өмнөөс цагаан цан болсон хоёр морьтой хvн яаралтай давхин ирлээ. Унасан бараан
морьд нь хөлрөн бууралтжээ. Тэд шууд Хатанбаатарын өмнө ирж зогсоход морьд нь тогтон
ядна. Эд бол өчигдөр орой өмнөх замыг тагнахаар явсан хайгуул, туршуулууд билээ.
-- Эндээс өртөө гаруй зайтай байгаа хошуу тамгын жасаан дээр арван нэгэн цагаан цэрэг
ирээд хоёр хоножээ. Цөм орос ланжуутай, олон хайрцаг сумтай юм байна. Хошуу
захирагчийг барьж хар гэрт хорьжээ. Хошуу ноён туслагч нар нь айн сандарч тэдэнтэй
нэгджээ. Бакичийн цэргийн тvрvvч юм гэнэ гэж ирэгсдийн нэг нь Хатанбаатарт хэлэв.
Хатанбаатар мориноос бууж цасан дээр завилан суугаад vг дуугаралгvй хоёр гурван гаанс
тамхи угсран татлаа. Хялгана авч имрэн барилдуулаад дийлснээр нь шvдээ чигчийлэн
бvлтгэр том хар нvд нь цавчилж магнай дээр нь хэдэн vе vрчлээ байн байн тодорно.
— Хошуунаас цэрэг татаж байна уу?
— Yгvй бололтой.
— Дээрэмдэж байна уу?
-- Yгvй. Тамганы гэрт хонь гаргуулан идээд л хэвтэж байна. Нэг нэртэй лам, ойрын өдрvvдэд
майдарын ван тавих гэж том дуганан гэр бариулж байна.
-- Хичнээн?
-- Том дуганан гэр нэг, 7 ханатай гэр хоёрыг.
-- Мөн дөө. Майдарын ван гэнээ гээд баатар ёжтой инээмсэглэснээ «тэр харагдаж байгаа хар
vзvvрийн өвөрт цэрэг хуарагнан бууна» гэж Хуягт хэлэв.
-- Өнөөдөр юу болоод ийм эрт буух болов оо гэж майхны гадас шааж байсан Төмөр хажуудаа
ирсэн Хуягаас асуув.
-- Бакичийн цэргийн тvрvvч тамгын жасаан дээр ирээд байна гэнэ.
-- Олон юм болов уу?
-- Арваад хvн гэнэ.
-- Аа тийм бий.
Цэргvvд бууж хоол цай болов. Хатанбаатар майхнаасаа гарч жаргаж байгаа нар руу ширтэн
зогсож байтал дэргэд нь «багш аа» гэх дуу гарахад харвал Дулмаа зогсож байлаа.
-- Юу гээв?
-- Би явж тэр цагаантныг сайн мэдээд ирье.
-- Өнгөрсөн намар захчин Гурван цэнхэрийн хvрээн дээр vvрлэж байсан цагаантны тоо,
зэвсгийг мэдэх гэж хоёр хvн явуулсны хоёр нь баригдаж, нөгөө нь зугтан юу ч мэдэж
чадалгvй ирэхэд Хатанбаатараас Дулмаа гуйж байгаад явсан билээ.
Yдийн хэрд хvрээний гудамжаар навсархай дээлтэй, шивэр болсон нvцгэн хөлтэй галзуу
хvvхэн хангинтал дуу дуулан хvvхэд банди нарыг айлган явсан нь Хатанбаатарын тагнуул
Дулмаа байсныг хэн ч мэдсэнгvй.
Цагаантныг дарсны дараа «манай Дулмаа цагаантны толгойн vсний ширхгийг бараг мэдэж
орхиж шvv» гэж Хатанбаатар магтсан юм.
Хатанбаатар Дулмааг зөөлөн бөгөөд бахдалтай нvдээр ажиглан хэсэг зогссоноо эргэж
майхандаа ороод удалгvй хvрэн цэмбэн хvрэм барин гарч ирээд «чиний оёсны дээд талаар
урагдсан байна билээ» гээд өгөв.
-- Багш аа. Би..
186
-- Гомбын дээлийн суга урагдсан л харагдаж байдаг шvv. Бодвол энэ хvйтэнд салхи шуурч л
байгаа байх даа.
Дулмаа хvрмийг авч эргэж алхав. Орой нь Магсаржав хоёр хvнийг туршуулаар явуулав.
Харанхуй болов. Агтчины майхны нэг буланд өөр өөрийн дээлийг өрөөлдөн нөмөрч Төмөр
Дулмаа хоёр зэрэгцэн хэвтлээ. Анх тэр жил Итгэлтийн хонь хариулж явсан Дулмаатай модны
захад уулзсанаа Төмөр шивэгнэн эхэлж ярьсанд Дулмаа ч энэ олон дахин ярьсан боловч
vргэлж сэтгэл хөдөлгөж шинээрээ байдаг яриаг дэмжиж «чи ч ингэж байсан», «би ч ингэж
байсан» гээд л ам булаалдан хөгжилтэй бөгөөд сэтгэл дvvрэн ярилцав.
-- Тамираас оргож давхиж явахад чи намайг vргэлж хөтөлж явдагсан гээд Дулмаа бахтай
сайхан мишээхэд
-- Чамайг унаанд сайныг мэдээгvй байсан болохоор ойчих бий дээ гэж сэтгэл зовохдоо л гэв.
Гэтэл тэр хоёрын гунигтай vедээ ойртох тусам vг нь цөөхөн болж дуу нь нам болсоор нэг
хэсэг тасрав. Төмөр урт гэгч нь санаа алдаж «эр хvн дээ хөө» гэж шивэгнэв. Энэ хар бодол
Төмөрийн сэтгэлд анх удаа орж байгаа юм биш. Yvнийг орж ирэхэд нvд нь хөдөлгөөнгvй
болон гөлөрч зvрх нь гаслан уйлдаг юм.
Ер нь хvн бvхэн уйлдаг бөгөөд Төмөр ч бас л уйлдаг билээ. Гэвч энэ бол нулимсгvй битvv
уйлалт. Хэрэв нулимстай уйлахад гуниг гашуудал гадагш гардаг бол нулимсгvй уйлахад
гуниг гаслал нь зvрхэнд нь орон тарж шингэдэг юм. Энэ учраас хvчтэй сэтгэлийн битvv
уйлалт бол хvнд ч, даацтай ч байдаг шvv дээ. Хөнгөн сэтгэлийн гуниг хөнгөн байдгийн адил,
их сэтгэлийн гаслан гvнзгий байдаг болохоор хvvгээ бодсон Төмөрийн зовлонг зөвхөн
Төмөрийн зvрх сэтгэл нь давж гардаг юм.
-- Одоо яахав дээ гэж vлэмж сулхан хэлээд Дулмаа агсарч байгаа нулимсаа алгаараа арчив.
Өглөө цэргvvд эрт босож цааш явахад, бэлхэн байсан авч Хатанбаатар явах тушаал өгсөнгvй.
Орой нь Хатанбаатарын явуулсан хvмvvс ирж хошуу тамгын жасаан дээр Бакичийн дөрвөн
зуун тавин найман орос цэрэг, гунан буу гурав, vхэр буу хоёр, гурван зуун хорин долоон
монгол цэрэг ирсэн тухай мэдэгдэв.
-- Монгол цэргийн зэвсэг нь.
-- Зуун арван хоёр бярдаан ба цахиур буутай, бусад нь ташууртай юм.
Хатанбаатар Бакичийн цэргийн тоо, зэвсгийг мэдэж аваад хоёр шийдвэр гаргажээ. Бакичийн
хvч бол өөрийнхөөс нь давуу ажээ. Yvнээс vзэхэд шууд тулалдаж болохгvй байв.
Ингэхлээр сvр vзvvлэн хэлэлцээ хийж буулган авах, эс чадвал монгол цэргийг салгаж аваад
гэнэдvvлэн байлдах хэрэгтэй ажээ.
-- Маргааш өглөө бууж өгөхийг шаардсан бичиг явуулья.
-- Очсон хvнийг минь барьж аваад алж орхивол яана гэж Хуягийн хэлэхэд Магсаржав
инээмсэглэснээ
-- Бакич бол Казанцов биш. Юу ч гэсэн генерал хvн. Нэрээ бодно. Сvvлийн vед Бакичийн
цэрэг дээрэм хийх нь бага болсон. Морьд хvнсээ зөвхөн хошууны урвасан ноёдоор
дамжуулан залгаж байна. Бодвол монголчуудын хvчээр амьд гарахыг хичээж байгаа
бололтой. Бас чиглэлийг нь харвал өмнө зvг, монголд хувьсгалтай тэмцээд ашиг олохгvйг
ойлгожээ. Миний элчийг алахгvй гэлээ.
Ингээд бичиг хийж элч явуулаад цэргvvд унтацгаав. Өглөө нь Хатанбаатар эрт босоод харвал
амны эхэнд нэгэн хэсэг адуу, амны адагт нь бас нэгэн хэсэг адуу байв. Дурандаж харвал
амны эхэн дэх адуу нь цэргийн нь агт байв. Тvvнийг буутай зургаан хvн туугаад ирж явлаа.
Амны адгийн адууг нутгийн айлын адуу бололтой гэж бодоод ажиглан харвал унага, даага
нэг ч vгvй морьд байв.
187
-- Энэ доорх юун адуу вэ?
-- Мэдэхгvй. Дандаа л морьд байна гэж дурангаар харж байсан Хуяг хариулав.
-- Цагааны агт арай энд хvрээд ирдэг юм биш байгаа даа.
-- Манасан хvнгvй юм байна гэж Хуяг хариулав. Оёсон хvрмээ барьсан Дулмаа ирж «багш аа
таны хvрэм» гээд Магсаржавт өгөв.
Жанжин хvрмээ авч өмсөөд «Төмөр байна уу?» гэж огцом асуув.
-- Орой агт эргэнэ гээд л явсан. Хэдийд ирснийг мэдэхгvй. Одоо унтаж л байна.
Магсаржав жанжин зvvн хойт талын манааны хэдэн цэргийн ойролцоо идэж байгаа чөдөртэй
хэдэн морьдыг ажиглан харж байснаа Хуягийн чихэнд хэдэн vг хэлэв.
Хуяг тvргэн явж майханд орвол баруун талд нь давхарлан дэвссэн ширмэл бамбай дээр
Төмөр дээлээ өрөөлдөн нөмрөөд дvнгэнэтэл хухиран унтаж байлаа. Хамраас нь уур савсан,
өргөн нvvрийг нь манантуулж, амьсгалах бvрд нь дээл нь оволцон сvртэй ч, жавхаатай ч
харагдана.
Хуяг майхны хаяанд тавьсан Төмөрийн эмээлийн тохмыг барьж vзээд тааламжтай мишээн
Төмөрийг ширтэж хэсэг зогссоноо эргэж гараад Хатанбаатарын дэргэд очиж «Яг тийм, тохом
нь нойтон байна» гэлээ.
-- Дулмаа чи Төмөрийг дуудаад ирээч гэж Хатанбаатар хэлээд Хуяг руу харж инээмсэглэв.
Удалгvй Төмөр ирлээ. Хатанбаатар нvдээ цавчилгvй ажиглаж байснаа «энэ юу вэ?» гэж амны
адагт идэж буй адууг заав.
-- Агт л байна гэж Төмөр ажиггvй хариулав.
-- Чи чинь над тангарагласан биш билvv?
-- Дайсны агт шvv дээ. Жанжин минь.
-- Аваад ир гэж чамд хэн хэлсэн юм бэ?
-- Тvvнийг хvнээр хэлvvлээд яах юм бэ гэж Төмөр хэнэггvй хариулав.
-- Би хэлэлцээр хийх гэж байхад чи агтыг нь хөөгөөд ирсэн байдаг. Хvн алсан уу?
-- Гурван бээвийсэн юм байсан уурганы бөгсөөр гуядсан vсэрч л орхино билээ. Арай vхээгvй
байх аа.
-- Агт vлдсэн vv?
-- Yлдсэн байхаа. Энд барагцаалвал гурван зуугаад л юм байна билээ.
-- Миний хэлэлцээр хийх гэж байгааг чи мэдсэн vv?
-- Мэдсэн. Чингээд морьтой хvнтэй ярьж байснаас явган хvнтэй яривал vгэнд орох нь дээр
байх гэж бодсон юм.
Хатанбаатар тэсэж чадалгvй инээд алдсанаа:
-- За юу ч гэсэн хvн явуулья гэлээ.
Өчигдөр хошуу тамгын жасаан дээр Бакичийн цэрэг ирэхэд ямбаныхаа бvрэн хувцсыг
өмссөн ноён угтагчдын тэргvvнд зогсож байсан билээ. Бага vд өнгөрч Бакич цэргийнхээ
өмнө цагаан морь унаж хар нөмрөг өмсөөд сvртэй гарч ирлээ. Ноён туслагч хоёр мэхэлзэн
угтаж авлаа. Дараа нь орос цэргvvд бэлтгэсэн гэрvvдэд хуваагдан буужээ. Хошуудаас
дайчилсан монгол цэргvvдийг майхан барин нилээд зайтай газар хуарагнуулав.
Yдээс хойш генерал хошууны ноён туслагч хоёрыг гэртээ урив.
-- Та бvхэн намайг хvндэтгэн хvлээн авсанд туйлгvй баярлалаа. Энэ бол монголын ноёд,
угсаатан нар баатар цагаан хаан, их орос улсыг талархан vздэгийн гэрч билээ гэж Бакичийн
хэлснийг монгол хэлтэй орос орчуулан өгөхөд «Жа» гэж ноён туслагч хоёр зэрэг өчив.
Генерал том гэрт битvv дэвссэн хивсэн дээгvvр ийш тийш алхаж баахан явснаа зогсож:
-- Монгол оронд самуун дэгдэж улс төр vймж байна. Би vvнийг зогсооно. Ноён та зэвсэгтэй
188
морин цэрэг, дор хаяж хоёр зууг гурван хоногийн дотор бэлхэн болгож өгнө гэдэгт итгэж
байна гэснийг монгол хэлд орчуулж өгөв.
-- Жа гэж хөг нийлvvлэн давтлаа.
Монгол хэлд Бакичид цэрэг татахыг эсэргvvцсэн хошуу захирагчийг хар гэрт хорьсон тухай
ярив.
-- Тvрvvлж ирсэн хvмvvс захирагчийг хар гэрт хорин чилээж байгаа бололтой. Дайны vед
аргагvй юм байдгийг эрхэм та бvхэн юун андах билээ гэж Бакич хиймэл дотно дуугаар
хэлээд хагас мэхийн ёслов.
-- Жа мэдлээ гэж тэр хоёр хариу мэхэлзэв.
-- Би захирагчтай өөрөө ярина. Их хэргийн төлөө та бvхэнд ажил удаж байгаадаа би уучлал
гуйж байна. Монгол орон их орос улсын дэмжлэгээр хятадаас салсныг монголын ноёд лав
мартах болоогvй байх гэж би итгэнэ хэмээн генерал ёжтой боловч намбатай бvдvvн дуугаар
хэлэв.
Орос жанжины хvйтэн царай, ёгт vгнээс цөс нь хайлж, сvнс нь зайлсан ноён туслагч хоёр
цэрэг татах тушаал шийтгэн хэдэн зvгт тахар гаргав.
Тэр орой Бакич хошуу захирагчийг ирvvлж их л хvндэтгэсэн маяг vзvvлж ёсорхон яриагаа
эхлэв.
-- Миний явуулсан хvмvvс ёс алдаж, эрхэм захирагчийг барьж хорьсонд би тун их харамсаж
байна.
-- Би ч мөн харамсаж байна.
-- Цагийн байдал тvгшvvртэй болж, улс гэр сvйдэх гэж байгааг захирагч та сайн мэдэж
байгаа болохоор ярих юун билээ. Бид их орос улсын цэрэг, Богд эзэнт монгол улсад тусалж,
улааны хөнөөлөөс аврах зорилготой. Yvнийг хийхэд та бvхэн дэмжиж, нутаг орноосоо цэрэг
дайчлан өгөх нь зvйн хэрэг.
-- Нэгдvгээрт хошуу ядуу, хvн ард цөөхөн. Хоёрдугаарт их орос улсын та бvхэн өөрсдөө
дийлж чадаагvй улаантныг ядуу бидэнтэй нийлээд яаж дарж чадах билээ.
-- Та бvхэн бидэнтэй хамтарвал улааны цэрэг монголд орж ирэх ёсгvй биш vv?
-- Манай улсын төв засгийн газар улааны цэргийг урьж ирvvлснийг та лав болгоож байгаа
биз дээ. Ингэж хэлсэн генерал захирагч хоёрын яриа эцэстээ ширvvсэж захирагч, «Төв
засгийн газрын шийдвэргvйгээр та нарт морь, хvнс, цэрэг нийлvvлж чадахгvй» гэж билээ.
Бакич улааны хувьсгал дэлгэрсэн монгол оронд удаан тогтож чадахгvй гэдгийг сайн ойлгож
байв. Энэ учраас хорогдох газар бол хятад. Гэтэл хятад хvртэл их зай байжээ. Бас замыг нь
Хатанбаатарын цэрэг, монголд туслах гэж ирсэн улаан армийн ангиуд хаажээ. Ийм vед
зөвхөн нутгийн хvмvvсээс тал олж, тэднээс хvч сэлбэж чадвал зорьсондоо хvрнэ. Хэгжvvн
захирагчийг доор нь цавчиж орхимоор байсан авч худал инээмсэглэн vдэхдээ «Бид хоёр лав
ярилцаж тохиролцоно гэж бодож байна. Одоохондоо би таныг суллан тавьж чадахгvйдээ тун
харамсаж байна. Гэвч энэ цаг удахгvй ирнэ гэдэгт итгэнэ» гэжээ.
Бакич шөнө орой болтол хэдэн даргатайгаа хөзөр тоглож баахан архидаад унтав. Гэтэл өглөө
нэг дарга ирж өнгөрсөн шөнө манааны хоёр монгол, нэг орос цэргийг цохиж алаад агтыг нь
хөөгөөд явчихсан тухай гунигт мэдээ сонсов.
Энэ хошуунаас унаж болох дөрвөн хөлтэй бvхнийг дайчил. Эсэргvvцсэн хvнийг дор нь бууд
гэж генерал хашгирахад дарга «за» гээд ёслоод гарлаа.
Гэтэл гаднаас орж ирсэн өөр нэгэн дарга Хатанбаатар Магсаржавын элч бичиг хvргэж
ирснийг мэдэгдэв. Удалгvй гаднаас Магсаржавын элч орж ирээд генералд бичиг өгөв.
Монгол хэлт бичгийг задлан орчуулж өгсөнд Бакичийн царай барайж хөмсгөө зангидан хэсэг
189
дуугvй суулаа. Хатанбаатар цэрэг зэвсгийн нь тоог өөрөөс нь илvv мэдэх ажээ. Чингээд бууж
өг гэж ийм зоригтой шаардаж байгааг бодоход тvvний хvч vлэмж бололтой. Энэ учраас юу ч
гэсэн хэлэлцээр хийх нь зөв гэж мухардсан генерал шийдээд монгол хэлэн дээр бичиг
хийлгэн элчид өгч «би өглөөний нарнаар Хатанбаатарыг хvлээн авахад бэлхэн байна» гэлээ.
Элч буцаж очоод өгсөн бичгийг Хатанбаатарт барихад яаралгvй задлан уншаад «Би
Төмөрийг дагуулан явж Бакичтай уулзана. Өглөө нуурын мананг ашиглаж монгол цэргийн
хуаранг эзэлж аваад цааш маш тvргэн хөдөлж орос цэргийн гэрvvдийг бvсэл» гэж Хуягт
тушаав.
-- Ямар зэвсэгтэй явах вэ? гэж дуудагдаж ирээд юунд хэнтэй явахаа мэдсэн Төмөр асуув.
-- Хэлэлцээр хийх улс зэвсэггvй явна.
-- Энэ ташуурыг аваад орж болох уу гэж Төмөр жижиг яргай ташуур vзvvлэв.
-- Тэр олон хурдан буутай улсын дунд ийм юм байсан байгаагvй хоёрын ялгаа юу байх вэ
гээд Баатар инээмсэглэв.
-- Гэрийн ялихгvй зодоонд энэ чинь ямар ч хурдан буунаас дээр дээ, жанжин минь.
-- Цахиур Төмөр ч мөн дөө гээд Магсаржав сэтгэл дvvрэн инээв. Өглөөний нарнаар
Төмөрийг дагуулсан Хатанбаатарыг ирэхэд Бакич гэрийн гадна зогсон угтаж авлаа.
Харилцан ёс гvйцэтгэсний дараа Хатанбаатар:
-- Генерал та цэрэг дагуулан хvний нутагт зvй бусаар орж ирсэн болохоор зэвсгээ даруй
хураалган бууж өгөхийг шаардаж байна. Эсэргvvцвэл та юу болохыг бvрэн мэдэж байгаа биз
дээ гэлээ.
-- Оросын цэрэг монголд орох гэрээ буй шvv дээ.
-- Нэгдvгээрт тэр гэрээг бидэнд хvчээр тулгасан. Хоёрдугаарт тэр орос улс байхгvй. Оронд нь
тогтсон шинэ орос улс монголын хэрэгт оролцохгvйгээ тунхагласан.
-- Бидний амь биеийг хамгаалан хятадын нутаг руу гаргаж өг.
-- Бууж өгвөл амь биеийг чинь хамгаалж болно. Харин хятадын нутаг руу гаргахыг бид
амлаж чадахгvй.
-- Генерал цэргийг нь хятадын нутагт саадгvй гаргах шаардлага тавиад, Магсаржав тvvнийг
vл зөвшөөрөв. Гэтэл нэг цагаантан ирж монгол цэрэг урвасан тухай хэлж амжаагvй байтал
Хатанбаатарын цэрэг орос цэргийн гэрийг бvслэн авсан тухай мэдээ ирлээ. Цагааны дарга
нэг буу гаргасныг Төмөр бvдvvн ташуураар цохисон нь буугаа алдсанаар барахгvй бугуйн яс
нь бяц vсэрчээ.
Удсан ч vгvй Бакич ба тvvний цэргийн зэвсгийг хураан буулгах ажил дуусав.
Хатанбаатарын зарилгаар ноён туслагчийг огцруулан хошууны хэргийг захирагчид
шилжvvлж баригдсан цэргийг хvрээ рvv тэмээн жингээр хvргэх болжээ.
V
Хvрээнд цагаан сар болов. Баян хvний бахдалын сар, хоосон хvний хохирлын сар гэж
хvрээнийхэн цагаан сарыг хэлдэг. Энэ vнэн vг. Учир баячууд хэд хэдэн хонины ууц тавьж
айраг, архи бялхуулан сайн дээлээ өмсөж, сайхан морио унаж бие биедээ гийчлэн нэгээсээ
авсан бэлгээ нөгөөдөө дамжуулан өгч, цэнгэдэг. Иймд цагаан сар бахдалын сар байдаг.
Харин ядуу зvдvv нь бол олны урсгалд татан онгирч орон гэрээ цагаан сар өнгөрмөгц
буулгаж өгөхөөр худалдаад мөнгөөр нь хэд хоног цэнгээд дараа нь боож vхэхэд хvрдэгийг
аль тэр гэх билээ. Иймд нь бол цагаан сар хохирлын сар байдаг.
Харин гар хоосон гуйлгачин хvнд цагаан сарын өдрvvдэд гэдэс цадаж авах завшаан болдог.
Энэ ч учраас цаг, цагт нь цаддаг, цагаан сараар нэг цаддаг, vе vе нэг цаддаг, vхэр алахад нэг
цаддаг гэж ярьдаг байлаа.
190
Хvрээний энэ жилийн цагаан сар урьдахаас шал өөр цагаан сар юм. Гамин Бароны хөлд
vймж нэрвэгдэн өглөө болоход яасан байхаа мэдэхгvй байсан хvрээ сvvлийн хэдэн жилд
олигтой цагаан сар хийж чадаагvй, гамингийн сvр хvчинд сvvл нь босон зарим худалдаачид
хятад 1920-1921 оны өвөл хvрээнийхэн гэнэн цагаан сэтгэлээр цагаан сарын аар саар юм
худалдан авах гэхэд нь «энэ жил танай цагаан сар улаан болж магад, улаан чавга авбал зvгээр
биш vv?» гэж доромжилж байв.
Тvvнээс хойш жил өнгөрөв. Энэ нэгэн жилийн дотор хvрээний амьдрал олон шинэ зvйл
болжээ. Хvрээнд улаан сар бэлтгэж байсан гамин өөртэй нь адилхан идэш эрх монголд ирсэн
Баронд дарагдан Хиагтын зvг дээрмийн зам татуулан арилжээ. Барон хvрээнд жаргал авч
ирсэнгvй. Орж ирсэн өдрөө хvн дvvжилж, буудаж, эд хөрөнгийг нь дээрэмдэж эхлэв.
Гэвч тэр бvхэн «дөтийн замаар» тонилоод идсэн эрvv хувхайрч идvvлсэн бут ногоорон хvрээ
шинэ засгийн анхдугаар цагаан сартай золгожээ.
Хvрээнд цагаан сар болж хvмvvс аль олигтой дээлээ өмсөж айл хэсэн «Сар шинэд сайхан
шинлэж байна уу?», «манайд очоорой», «Танайд очиж золгоно шvv» гэж бvдvvн нарийн
дуугаар давтан золгоцгооно.
Цэцэн ханы хороо гэдэг одоодоо хадгалж байгаа Зvvн хvрээний нарийхан бөгөөд махир
гудамжаар цагаан хурган vстэй цэрэг шовгор малгайтай шинельтэй хvн, цэрэг эмээлтэй
тарган хvрэн морь унаж амандаа дуу аялан алхуулна. Нэг ташаанд нь модон хуйтай сэлээдий,
нөгөөд нь морин цэргийн урт сэлэм харагдана. Нилээд согтсоноос улаан зээрд болсон царайд
нь бардам бөгөөд амьдралдаа ханасан сэтгэл тодорно.
Энэ бол Жамбал байлаа. Павловыг барьж өгч, ардын журамт цэрэгт ороод бичиг мэдлэгийн
ачаар бэлтгэлийн бичээч хийж эхлээд яван явсаар цэргийн бэлтгэлд том нь биш боловч овоо
мэдлэгтэй дарга болжээ. Ялсан цэргийн дарга нараар нvvр хийж хот газрын хөгжилтэй
амьдралд умбан хэд хэдэн овоо бvсгvйчvvдтэй нууц амрагийн холбоо тогтоожээ. Энэ бvхнээс
Жамбалд ардын засгийг занах учир байсангvй эвийг нь олж зvтгээд байвал нэгэн цагт төрийн
том хvн болж, хул дvvрэн шуугиж байгаа айраг шиг амьдарч болох мэт санагдана.
Жамбал явсаар хvрээ Юндэнгийн хаалган дээр очиж буугаад бага хаалгын сурын татан
мөрөөрөө тvлхэн нээгээд морио хөтлөн орж хэдэн морь уясан саравчтай уяанаас уяв.
Ханхар хашааны дунд барьсан том цагаан гэрээс шар одон хээтэй, хvрэн торгон дээл өмсөж,
урт бөгөөд бvдvvн сувдан санчиг хоёр энгэр рvvгээ унжуулсан залуухан дэгжин хvvхэн
шагайснаа «Жамбал дарга байна» гээд гарч гэрийн зvг vл мэдэг гуйван яваа Жамбалыг угтан
аальгvй нvдээрээ тоглон инээмсэглэж байв.
-- За сайхан шинэлж байна уу гээд Жамбал хvvхэнтэй золгох гэснээ бэлхvvсээр нь тэврэв.
-- Юндэн харчихна. Битгий маягла гэж хvvхэн шивэгнээд нvдээ маягтайхан солби татаж
ёвров.
-- Сар шинэ болж байхад vс гэзгээ тавьдаггvй яасан задарсан эхнэр вэ гээд Жамбал хаа хаа
инээв.
-- Миний vс ч яамай ардын засаг мандаж, аймгийн хулгай ч хvртэл дөнгөнөөсөө салж байхад
бид vvний дараа vснээсээ салах нь зөв юм биш vv. Чи ч яахав дээ. Манайхыг хундага архигvй
гэж бодоод шал согтуу ирж байна уу. Хаалгаар минь багтвал ор л доо гэлээ
Жамбал хамрын уг дээрээ арьсаа хураан vрчийлгэж нvд ирмэн инээгээд гэрт орлоо.
Том гэрийн хоёр талд хашин өртэй суман ширээ тавиад их гарын гуулин царанд хөл
хvрэхгvй хоёр тарган иргийн ууц тавьж айраг, архийг том гэгчийн эрээн бааранд сөгнөжээ.
Гэрийн хоёр талд эгнэн суусан хvмvvсийн зарим нь айраг зарим нь архи ууна. Жамбалыг
ороход бvгд босож золгон цагаан сарын мэнд солилцов.
191
Энд Цамба байлаа. Тvvнтэй Жамбал их л дотносог золгож мэндлээд
-- Өчигдрөөс хойш чамайг эрж гандан хvрээний нvх бvхнийг сийчлээ гээд инээв.
-- Гэрээ мартсан гэсэр гэгчээр vvгээр л айл хэсэж явна.
-- Хорвоогийн ариун санваартан гээд л гандан хvрээгээр ирээд байсан чинь хороогоор
явдалтай зальхай байж л дээ гээд Жамбал чанга инээхэд хvмvvс хөгжилтэйгөөр дагаж инээв.
-- За дарга дээшээ суу. Аль вэ айраг, архи хийж барь гэж хvрээ Юндэн их л зочломтгой хэлэв.
Жамбал мөр тэргvvлэн сууж хvндэт зочдын ёсоор дайлуулж байхдаа гамин, цагаантай
эрэлхэг байлдсан тухай санаандаа орсны зоргоор галлаж байлаа.
Жамбалын шорвог яриаг сонсох хvсэлтэй хvнгvй боловч ялсан цэргийн даргыг зусардах
сэтгэл олныг дарж анхааралтай сонсогчид болцгоон «мөн ч зоригтой байна даа», «аргагvй
самбаатай хvн юм даа» гэж худал магтан шогширч байв.
Сvрхий согтсон Жамбалыг гарч сэрvvцэхэд нь гэрийн эзэн хамт гараад
-- Өвгөн чинь чиний тусыг мартахгvй. Овоо ч хонжоо гарсан. Чи цавдир морийг минь шалаад
байдаг. Аваарай л даа гэлээ.
-- Өвгөнд чинь тоолоод өгчих юмгvй л байна шvv.
-- Хээцэс. Чамд цагаан сарын алчуур болгоод өгч орхиё. Харуулын суманд танилтай юу?
-- Надад муу сайн танил мундах биш дээ гээд Жамбал бардам инээмсэглэв.
-- Тэр ч vнэн байх аа гээд хvрээ Юндэн хоолойдоо зальтай инээснээ царайгаа төв болгож:
-- За хөө, харуулын сумангийн хоол нийлvvлэх ажил байна гэнэ. Чи ярьж байгаад над авч
аль. Чамайг гомдоохгvй.
Хөвчийн жонон вангийн хошуунаас эхэлсэн vхрийн шvлхий зvvн аймагт тарж байгааг
сонссон Юндэн хямд vнэтэй мах олж, ашиг гаргах таатай нvх олсон юмсанжээ.
-- Урт чихтэй эд юм даа чи чинь гэж Жамбал хэлээд Юндэнг ширтэв.
Жамбал харуулын сумангийн аж ахуйн даргыг таньдгаар барахгvй хоёр хоногийн өмнө
цэргийн хоолны мах тасарч сандрангуй явахад нь замаас нь ашиг цохих гэж бодоод «махны
гэрээ хийх хvн чамд олж өгье. Чи надтай л яриарай» гэсэн юм. Энэ ч учраас тvvнийг олж
мэдсэн Юндэнг «урт чихтэй» гэж хэллээ.
Гэтэл Юндэн өвчтэй vхрийн мах авч цэргийн хоолонд нийлvvлэх гэсэн санааг Жамбал мэдэв
гэж бодоод сандарч
-- Юун урт чихтэй байх вэ дээ. Өвгөнд чинь баруун аймгийн нэг баян хvн хэдэн шарын өртэй
юм. Удахгvй тvvндээ явна гэлээ.
-- Чамд байна олж өгье гээд цээжинд нь оргилсон баяраа нуух гэж тvргэн эргэж гэрийн зvг
явлаа.
Жамбалд баярлах хоёр шалтгаан байв. Нэгдvгээрт ашиг олохын баяр, хоёрдугаарт хvрээ
Юндэн хөдөө явж саяхан авсан залуу эхнэр Жамбалын мэдэлд vлдэх баяр байв. Энэ ч учраас
Жамбал тэр дороо явж харуулын сумангийн аж ахуйн даргыг авчран хvрээ Юндэнгийн гарт
хийж өгөөд найрлажээ.
Тэр өдрийн өглөө Бат Жаргал хоёр багш Чулуун зангийнд ирж илvv гэрт нь зочдын хоол
хийж өнжив. Чулууны баруун хамрын тал шиг том хашаа бол хvрээ Юндэнгийнх юм.
Тэднийд болж байгаа найрын дуулах, хуалах шуугиан мань хоёрт тод сонсогдоно.
Орой нар жаргахын vед хоёр залуу гарч тvлээ хагалан сэрvvцэхдээ Юндэнгийд юу болж
байгааг хашааны завсраар шагайн харлаа.
-- Тэр цавьдар морь ёстой л согоо байна. Унахад яасан хөнгөн бол гэж Батын хэлэхэд Жаргал
«Ийм баян айлд юу эс байх вэ дээ» гээд өнгөрсөн хаврын нэг өдөр мах vvрч ирэхэд нь гоё
эхнэр том гэгчийн ул боов өгсөн тухай ярилаа.
192
-- Гэрт нь орж vзсэн vv?
-- Намайг хаанаас оруулах юм бэ?
Гэрээс Жамбал, Цамба хоёр гуйван гарч ирээд хоёр залуугийн нvдний өмнө хураалттай
байгаа тvлээн дээр суув.
-- Энэ хоёр хvнийг би танина. Нөгөө миний ярьдаг Жамбал, Цамба хоёр шvv дээ гэж Бат
шивэгнэж хэлэв.
-- Ийм улс юм уу? Нэг нь цэргийн дарга болж шvv дээ.
-- Жамбал л байна..
Тvлээн дээр сууж байсан Жамбал босож суниахад тvvний баруун гарын дунд хуруундах том
алтан бөгж нарны гэрэлд гялалзав.
-- Ямар сайхан бөгж вэ гэж Цамбын хэлэхэд Жамбал бөгжтэй хуруугаа өмнө нь vзvvлэн
нөгөө тэр жилийн алман маниадаар цохиулсан юм. Сайн хийсэн юм шvv.
-- Ямар алтан маниад?
-- Яагаав дээ анги Эрэнчинг тvншиж орхиод богдоос хvртдэг маниад.
-- Мартаж орхиж шvv. Богд ч тvvнийг нэг далд хийе гэж vнэхээр бодсон дог оо. Мөн vнэ
хvрсэн шvv гээд Цамба баяртай инээв.
Жамбал,Цамба хоёрын энэ яриаг Бат нэгд нэггvй сонсоноор барахгvй босон харайв. «Чи ямар
ухаантай хvн байж вэ дээ гайгvй, муу сайн яргачин» гэж нам боловч гvн хэлэв. Жамбал
Цамба хоёр ярилцан цааш явлаа. Батын сэтгэлд бvх болсон явдал багшийн нь хэлж байсан vг
жирэлзэн өнгөрөв. «Богдын гар урт юм шvv дээ» гэсэн багшийн vг бодолд нь тодрон vлдэв.
-- Сохор тvвдийн заавраар багшийг чинь алсан хар яргачин гэж Бат хэлээд эргэж гvйн сvх
барьж авлаа. Анги Эрэнчингийн vхсэн тухай Батын яриаг олон удаа сонссон Жаргал бvх
учрыг мэдээд Батыг барьж авлаа.
-- Чи одоо яах юм бэ? Галзуурч байна уу?
-- Yгvй харин ч бvр ухаантай болж байна. Хоёр яргачдын толгойг.. гээд Бат хашаа руу
тэмvvлэв. Баттай ноцолдох зуур Жаргал
-- Ямар тэнэг амьтан бэ чи энэ хоёрыг алаад яах юм бэ? Алж чадах ч vгvй. Багшийг чинь
алсан хорын vндэс бол Богд байна. Гэтэл Богдыг чи одоодоо битгий хэл, Шарав багш
дийлэхгvй байгаа шvv дээ. Өшөөг ухаанаар авахаас биш уурын мунхгаар авч чадахгvй гэх
зэрэг олон юм ярив.
Бат сvх барьж авахдаа шууд хашаан давж гэрт ороод Жамбал, Цамба хоёрын толгойг хага
цохиё гэж шийдсэн билээ. Чингээд нэг зvтгэлтээр бараг хашааны оройд гарахад нь Жаргал
хөлөөс нь татан буулгажээ. Харин сvvлд нь халуун хорсол нь дарагдаж мунхаг ажлаа
ойлгосон боловч багшийнхаа хариу авах бодлоос ухарсангvй.
Бат хvзvvндээ хэзээ зvvснийг мэдэхгvй vргэлж зvvж явдаг булигаар гэртэй сахиусныхаа
оосрыг таслан авч шидэв.
Ижий нь тэр булигар гэрт Богдын баринтгийн өөдөс байгаа гэж хэлдэг байсан юм. Маргааш
өглөө нь эрт босож Жаргалаас нуугдан Богдын өвлийн ордны vvдэнд очоод орох гэхэд нь
хоёр мундаг лам зодоод зайлуулав. Яах юу гэхээ мэдэхгvй гайхан, Өшөө хорслын галаар
цээж нь оволзон байтал мөргөлчин цугларан ирэв.
Өвлийн хvйтэн өдөр жижигхэн ширхэгтэй цас хялман бvх юмыг битvv саарал өнгө даржээ.
Батын дэргэдvvр нь мөргөлчин өнгөрөн гарч ойрхон шиг очоод сөхрөн сууж залбиран
мөргөнө.
Бат гэнэт мөргөлчдийн өмнө vсрэн гарч «олон тvмэн ардаа! та нар энэ сохор тvвдэд битгий
мөргө. Энэ тvвд чинь миний багш анги Эрэнчинг олон маниадаар алуулсан яргачин..» гэтэл
193
олны дотроос хэдэн хvн босож ирээд «чи галзуу амьтан уу»гэлээ.
Бат хариу хэлэх гэтэл «галзуу золиг байна», «нөгөө эцэг эхээ ална гэж тангараг өргөсөн
улааны новш бололтой», «зад цохиод энэ ариун орноос зайлуулж орхи» гэж хашгиралдав.
-- Энэ балай тvвд чинь манай Шагдар багш.. гэтэл хэдэн хvн дайран ирж нvvр нvдгvй балбаж
эхэлснээр барахгvй эхнэр хvvхэд, бvр чавганц нар хvртэл өшиглөж чөтгөр шулмас чаралба,
ландром гэж нэрлэв.
Энэ аймшигт занчилтад Бат яаж тэсэх билээ. Ухаан алдаж унасан боловч довтолт зогссонгvй.
Цус нөжтэйгөө холилдсон Батыг хэдэн хvн дамжлан хаяа голын мөсөн дээр шидэв. Хялмайж
байсан цас vргэлжлэн орж удсан ч vгvй хvрээ нимгэн цагаан дээлээ өмсөв. Туулын голыг
даган хvйтэн салхи vлээн Батын хамар амаар гарч байгаа цус нь мөсөн дээр ягааран царцаж
бие нь цасанд дарагдана.
VI
Шороо шуурсан хаврын нэгэн зэвvvн өдөр Итгэлтийн урт жингийн цуваа хvрээнд орж ирлээ.
Гамин, Бароны vймээний жилд жинтэй битгий хэл, дан морьтой хvрээ орж ирээгvй Итгэлт
энэ жил ийм орой Тамирын хөндийн шар тос, цагаан идээ, арьс ширийг хамж ачсан урт
жинтэй ирдэгийн учир юу вэ? Хvрээнд тогтсон ардын засгийн ааг занг товтой мэдээгvй байж
их хөрөнгө хөдөлгөх тийм гэнэн бодол Итгэлтээс яаж гарах билээ. Ардын засаг хvний юмыг
гамин, барон шиг дээрэмдэн цөлмөдөггvй, наймаа арилжаа хийхэд саад тотгор алга гэдгийг
хvрээ орсон хэд хэдэн хvнээс баттай мэдсэний эцэст Итгэлтийн гаднаас урт жингийн цуваа
олон хөгтэй хонхоо дvнгэнvvлэн хөдөлжээ.
Жин хvрээнд бууснаас хоёр бvтэн хоносон авч Богдод мөргөх ганц хvсэлтэй ирсэн Ням өвгөн
хvрээг vзэж чадсангvй. Жин буумагц нэг хvний хамт майхан авч толгойтын аманд шар
хариулахаар гарчээ.
-- Зэврvvн байна ходоодоо дулаацуул гэж Итгэлт явахад нь их гарын цагаан бөгст хар архи
өгсөн нь өвгөний Богдод мөргөх хvслийг мартуулснаар барахгvй «Энэ шааруудыг надаас өөр
хэн таних вэ дээ» гэж хэлvvлжээ. Очсон орой нь том дvгрэг мөнгөн сар гийгvvлэн гарахад
хамт vхэр хариулагч нь тvvнийг харж байснаа «Пээ яасан сайхан сар вэ. Манай Тамирт гарч
байгаа болов уу» гэж асуухад Ням гуай их л мэдэмхий дуугаар «Хаанаас гарах вэ энэ чинь
бурханы орон Богдын хvрээний сар. Чингээд ийм том тунгалаг байгаа юм. Манай Тамирт
жижиг байдаг шvv дээ» гэж хэлжээ.
Цаг улирал зэвvvн, салхи ихтэй боловч нэгэнт хавар эхэлсэн болохоор урин vе гэдэг нь юм
бvхнээс тодорхой байлаа.
Олон хоногийн аянд ядарсан шар нь нутаг голохгvй тогтон иднэ. Ийм vед цагаан бөгстөө
тэврэн галтай майханд бууж байхад Богдод мөргөх тухай бодох зай Ням өвгөн даанч
байсангvй. Харин хоёр дахь өдрийн өглөө босоод хоосон лонхоо шиншилж, гомдолтой санаа
алдаад «Итгэлт гайхал муу өвгөнийг хэдэн шартай энд тагт насан турш аргамжъя гэж
бодоогvй бололтой» гээд босож майхны зөрvvлсэн ваадангаар толгойгоо цухуйлган хvрээний
зvг харж билээ.
Ашгvй тэр орой Итгэлтийн явуулсан хоёр хvн очиж Ням нөхрийн хамт халаагаа өгөөд хvрээ
рvv явах болжээ.
-- Хvvхдvvд минь. Суварган хараар толгойлуулсан хэдэн хайнаг загатнаад байдаг шvv. Шөнө
уяж орхиорой гээд Ням явжээ.
Нямыг очиход хийсэн наймаанаас vлэмж ашиг олж баярлан нилээд согтуу байсан Итгэлт их
л дотно уулзаж халаасан ганзай сайхан хоолоор дайлж:
-- Ням гуай өглөө гэгээнд мөргөж нvгэлтэй буурал толгойгоо ариутга гээд гурван мөнгөн
194
янчаан өгөв.
-- Гэгээнд мөргөөд гэлэн болох нь ч юу юм бэ. Гэм нvгэл хийсэн бол арилах байх гэж бодох
юм гэж хэлээд Ням халуун ганзай шимж байлаа.
Ням гуай хvрээ их хол гэл vv?
-- Яриад яах вэ. Хvрээ гэдэг хол. Хvний амь гэдэг бvх эд ээ гэхэд бvгд хөнжилтэй инээв.
-- Ням гуай та их юм vзэж байна гэл vv?
-- Хэлээд яахав, Тамирын голын хөндийгөөс гарвал гэмсэг хорвоо даший шог. Ноорсон муу
Хишигт минь талийвал ертөнцийн хvн даший шог гэж бодож явсан. Би их л юм vзлээ гэж
өвгөний хэлэхэд халмаг хvмvvс улам хөгжилтэй шуугилдан инээлдэж билээ.
Ням өглөө эрт босож Богдын ордныг заалгаж билээ. Байн байн өврөө дарлан алчууртаа
янгинатал боож сугандаа хийсэн мөнгөн янчааныг барьж vзлээ.
Нээлттэй хэдэн дэлгvvр дайралдахад нь намбатай гэгч нь алхан орлоо. Лангуу дээгvvр нь
өнгийн ийш тийш баахан харлаа. Барьж vзэх нь битгий хэл олж хараагvй торго дурдан зэрэг
тvмэн зvйлийн юм нvдэнд нь тусна. Ямар нэгэн танил бөгөөд аятайхан vнэр хамар руу
цохилоо. Өвгөн эргэн тойрныг харвал тэртээ буланд халбага дvрсэн лvvтэй архи харагдав.
— Хурц vнэртэй дамшиг бол доо гээд тvргэн эргэж нөгөө тийшээ буруулан харснаа, - За
наймаа юу байна гэлээ.
— Ай хvний хар нvднээс бусад юм цөм байна. Чамд юу хэрэгтэй?
— Хvний цагаан нvд хэрэгтэй, байна уу?
Худалдагч арзгай хар шvдээ гарган зальтайяа нvдээ жартайлган худал инээснээ:
— Өвгөн чамд юу хэрэгтэй. Шулуухан хэл гэлээ.
«Шvдий нь, Хишигтийн саварны шvд шиг. Өмд vгvй байж өвдөг цоорхойг шоолоод ч
яахав»гэж бодоод
— За хө тэр чирчvvг vздэг хэрэг ээ гэв.
Худалдагч хуй хөх чиргvvг авч өдөн дэвvvрээр хэдэн удаа савснаа Нямын өмнө тавилаа.
Чирчvvг vзэж байхад Нямын нvдний булан архины зvг хэд хэдэн удаа чиглэж харах бvр
ярвайна. Ням худалдагч хоёр зургаан ам чирчvvний vнийг хаялцаж гарлаа.
Хvрээ орсон хvн байна ганц охиндоо дээлийн юм аваачиж өгье гэж бодсон Ням бараг хагас
өдөр vнэ хэлэлцэж байгаад чирчvvг авч бvсэндээ хавчуулав.
Чингээд гарах гэснээ өврөө даран амьсгаалан хэсэг зогсов.
— Данжаад аа, жин архи яаж вэ?
— Манай архи сайн. Бас тэгээд хямд. Тавин мөнгө
Ням бvдvvн дуугаар ха ха гэж хөгжилтэй инээснээ:
— Унгадаг золиг вэ! Таван мөнгөөр авъя гэлээ.
— Жин архи таван мөнгөөр хэзээ авч байсан.
— Авч л байсан даа.
— За шулуухан дөчин мөнгө.
— Арван шөнө.
— За яахав таньсан хvн гучин таван мөнгө. Чи ийм архи олохгvй.
— Ийм муу архи олохгvй нь vнэн байхаа.
— Чи vз гээд худалдагч халбагаар хэдэн дусал хутгаад Нямд өглөө.
Ням нэгэнт амталсан хойно яаж тэсэх билээ дээ. Хорин мөнгө гэж хэлье гээд гай болсон хэл
нь халтираад гучин мөнгө гэсэн чинь «За яахав таньсан хvн байна өгье!»гээд сурмаг
хөдөлгөөнөөр халбагадан хутгаад авчирч «Чи саваа аль» гэжээ.
— Данжаад аа миний хэл халтираад би буруу хэлж орхисон байна. шулуухан хорин мөнгөөр
195
авна.
— Ийм настай хvн байж наймаа буцаж болохгvй гээд худалдагч ууртай хэлэв.
— За за. Авъя. Аяга аваад ир гээд Ням цагаан сэтгэлээр нvдээ анивчин инээв.
Жижиг шаазангаар нэг дугтарсан чинь бvх биеийн нь хөлс чихран гарч халаасан ганзайнаас
пологтсон шар нь тайлагдав. Ням шаазандаа дахин хийж “За данжаад нэг тогтоож орхи” гээд
худалдагчид өгөв.
Худалдагч эргэж хялайн харснаа аягатай архийг бушуухан авч шимэн уугаад дахин эргэж
харлаа. Ням дахин нэг хийж тавтай гэгч шимэн ууж байтал хvрээний гудамжны архичин нэг
өвгөн орж ирээд хоёр өвгөн лангуу тvшин шалан дээр тавтай завилан суун ууснаар барахгvй
Ням мөнгө гаргаж дахин авч хоослов.
Нэг мэдэхэд гурван мөнгөн янчаан сураггvй алга болоод архичин өвгөн ч vгvй болсонд Ням
гудамжинд гарч «Хоёр хангайн нутаг ...» гэж бувтнан гиншиж салдархилэн алхав.
«Хоёр хангайн нутаг ...»-аа давтан гудамжны хоёр талыг мөрөөрөө ээлжлэн цохиж явтал
өмнөөс нь ижилхэн ногоон дээлтэй хоёр залуу ярилцан гарч ирлээ.
Энэ бол оюутны сургуулийн сурагч Бат, Жаргал хоёр байжээ. Хатуу ширvvн жанчуулсанаас
удаан өвчтэй хэвтээд арай гэж хөл дээрээ боссон Бат анд нөхрөө дагуулан таньдаг айлаар
ороод яваа нь энэ билээ. Бат өмнөөс нь гуйван ирж яваа согтуу өвгөнийг харснаа «Ням гуай»
гээд гvйн очиж гараас нь барив.
— Чи чинь хvрээний дээрэмчин vv?
— Ням гуай. Би Бат байна. Ижий минь сайн байна уу?
Ням өвлийн цасны ятуу шиг нvдээр Батыг ажиглан харснаа «Зайл, Та хоёр чинь тэр нэг ядуу
бvсгvйг алах гэж төрсөн амьтад уу!» гэж хашгираад Батыг тvлхэх гэснээ гэдрэгээ унав.
— Ням гуай. Ижий минь сайн байн уу? гэж Бат хоолойгоо чичрvvлэн хашгирав.
— Ум маани бад ми хум. Хар төмөр дотортой зулбасга минь. Өдөр бvхэн мянган маань
уншиж бай
— Ижий минь ... гэж хашгираад Бат гэдэргээ болоход нvд нь нулимсаар дvvрэв.
— Нvгэлтэй золиг. Ум маани бад ми хум. Эрлэг номон хааныд очоод тэр эхдээ юу гэж хэлэх
амьтан бэ? гээд босож Бат руу гөлийн харснаа найган явжээ.
Бат хашаа тvшин авч эхэр татан уйлав. Жаргал юу ч дуугарч чадахгvй тvvний дэргэд зогсож
байв.
Өвгөн «Хоёр хангайн нутаг...»гэж гиншин аялсаар далд ороход хоёр залуу харсангvй алджээ.
Маргааш өглөө нь нар мандахын vед Итгэлтийн урт жин Хамбын овоо өнгөрөн нутгийн зvг
зам хөөж байв. Ням өвгөн тvvчээ тэргэн дээр хөдлөлгvй хэвтэнэ. Тэр хоёр залуутай
дайралдсанаа мэдэхгvй зөвхөн зvvдэлсэн мэт бодно.
Хоёр дахь өдрийн буудал дээр дан морьтой хоцорсон Итгэлт гvйцэж ирээд:
— Ням гуай шамбалд очиж чадаагvй юу? гэлээ.
— Эсгий хийхэд нохой хэрэггvй гэгчээр над шиг хэрэггvй амьтан тэнд vгvй байхаа гээд Ням
хулчгар инээв.
Богдод мөргөх гэж яваад шал согтуу ирсэндээ гэмшиж, Итгэлт зэмлэж магад гэж хулчийж
байлаа.
— Богдод мөргөсөн билvv, vгvй билvv?
— Мөргөсөн гэж хэлээд Ням нvдээ буруулан мод толгойгоо гаргаж тамхи татлаа.
— Яаж мөргөв дөө?
— Өргөөнд нь ороод л мөргөж орхисон.
Нямын байдал, ярианы сэжvvрээс нь Богдод мөргөөгvй гэдгийг нэвт харсан Итгэлт
196
цаашлуулж:
— Ямар шvv байх юм бэ дээ гэж Нямын ярианд vнэхээр итгэсэн дvр vзvvлэн асуув.
— Том гэгчийн улаан халзан өргөөний баруун талд барсын арьсан дээр шар тос самарсан
манж зооглоод морилж байх юм.
— Бурхан хvн болохоор таныг лав таньж байгаа байх даа
— Хэлээд юу байхав. Чи чинь Луу гvний Ням биз дээ гэсэн.
— Та ч тийм л гэсэн биз дээ ... За чингээд хоол сархад гээд л сvйд болоо биз дээ.
— Тэгэлгvй яахав. Их дагинаа дуудаад Нямд ганзай халааж өг гэсэн. Би гэдэг хvн Богдын
хишиг хvртэж орхиод тийм ухаангvй согтуу ирж байхгvй юу.
Итгэлт хөгжилтэй инээв. Нямыг шахаж дэгсдvvлэн буудуулж байх нь зугаатай хэрэг байлаа.
— Ямар хоол өгөв.
— Эх дагина гуай хөлдvv тарган мах оруулж ирээд сайхан бууз хийж өгсөн гэж Нямын
хэлэхэд «Таны аз гэдэг ч тvмний эх унасан хvvхэд шиг яваа юм байна»гээд Итгэлт толгойгоо
хаялан жингэнvvлэн инээж нvднийхээ нулимсыг арчив.
Гадаа хvйтэн салхи vлээн, цэвдэг зэврvvн байсан авч гал тvлсэн давхар майханд суугаад
халуун цайтай цагаан тос идэж байгаа зузаан хувцастай хvмvvс тvvнийг эс мэдрэн Нямын
ярианд хөгжилтэй инээлдэж шуугилдана.
YII
Хатанбаатар Магсаржав хvрээнд ирэх гэнэ гэдэг яриа нэгээс нөгөөд дамжин хvрээнийхэн
Чойжин ламын сvмийн ар талбайд аль өглөө цугларчээ.
Оюутны сургуулийн сурагчид энэ мэдээг сонсоод их л хөл vймээн болж билээ. Тусгаар
тогтнолын тэмцэлд яруу алдраа бадруулсан баатрыг харах хvсэл энэхэн өглөө хэдэн мянган
хvний сэтгэлийг эзэлжээ.
— Өвгөн минь, баатрыг угтья гэж Жаргал орон дээрээ буруу харан хэвтэж байгаа Батын
мөрнөөс угзрав.
Бат зөвхөн толгойгоо алгуур эргvvлэв. Нулимсандаа тvлэгдэж хавдаад улайсан хоёр улбагар
нvд Жаргал руу ширтэв.
Эхийгээ vхсэнийг мэдсэнээс хойш Бат өөр хvн мэт болжээ. Уулаас vг цөөнтэй Бат бараг л
битvv амтай хvн болов. Нvдэнд нь нулимс цийлэгнэн хэдэн цагаар хөдлөхгvй гэрийн унь
ширтэн хэвтэнэ. Гартаа тааралдсан ном бvхнийг уншдаг нь ч vгvй болжээ. Сэтгэлд нь хvний
газар, хар элэгтний дунд орхиж, нас барсан хайрт эх нь тvvний хайрын сэтгэл, дөлгөөн нvvр,
царай нь салахгvй эргэлдэнэ. Би хvрээ рvv яваагvй бол доо? Ижий минь яаж байж нас барсан
бол? Аав бид хоёрт их гомдсон шvv дээ? гэх зэрэг тvмэн асуудал оволзон гарахад гашуун
нулимснаас өөр хариу байдаггvй байв. Хагацлын гашуудал ганцаараа хvний сэтгэлийг эвдэж
чаддаг байхад гамшигтай нийлэхдээ бvр ч хvчтэй болдог ажээ.
— Би явахгvй гэж Бат нам дуугаар хэлэв. Жаргал нөхрөө өрөвдөж хайрласан нvдээр ширтэж
байснаа “Сэтгэлээ барь, өвгөн минь” гэж догдлон хайрласан дуугаар хэлэв.
Бат хариу дуугарсангvйд Жаргал орон дээр нь сандайлан сууж гvн бодолд дарагдан
ханцуйгаараа оролдов.
— Бат аа хоёулаа гаръя.
— Хөөрхий ижий минь ... гэснээ нvднээс нь нулимс дуслав.
— Сэтгэлээ барь. Уйлаад дахин босгож чадах биш дээ.
— Тэр ч тийм дээ. Гэвч ...
Жаргал босож шийдэмгийгээр Батын мөрөн дээрээс татаж хамт гарахыг шаардав. Удсан ч
vгvй тэр хоёр талбай дээр цугларсан олны vймээнд орлоо.
197
Бага vд болж тогтуун зөөлөн салхи Тасган овооны зvгээс vлээхvйеэ хvрээг тагласан гашуун
хар утаа шингэрэн зайлж хөнгөн бөгөөд тааламжтай болов. Хан уулын орой цэнхэр тэнгэрт
дэвсгэрлэн сvртэй бөгөөд vзэсгэлэнтэй харагдана.
Их талбайн баруун өмнө захаас бараг гол дунд нь цогцолсон шовгор модон индэр хvртэл
цагаан эсгий дэвсчээ. Индрийн зvvн өмнө хэдэн vхэр буу урд зvгийг харуулан зэрэгцvvлэн
зоогоод баярын буудлага хийхэд бэлхэн болгожээ.
Жин vдийн хирд талбайн баруун өмнөөс Соёмбо vсэгтэй хуучин улаан туг намиран гарч
ирэхэд хvмvvс тэр зvг харцгаав.
Дайны утаа шингэж хэд цоорсон энэхvv тугийг өндөр, тарган цагаан морьтой хvн
дөрөөвчлөн барьжээ. Дараа нь мөн л хуучин шар тугийг гал зээрд морьтой хvн барин гарч
ирэв. Тугуудын баруун зvvн талд нь гурав гурван морьтой хvн сэлэм огшин явах нь наранд
гялалзан сvртэй ажээ.
Тугчдын морьд цагаан эсгий зам дээр гарч индрийн зvг аажим бөгөөд vргэж хулгалгvй явах
нь ийм ёслолыг олонтой vзсэний шинж билээ. Тугийн дараа хоёр талдаа нижгээд хvн
жигvvрлэн дагуулсан Хатанбаатар том сартай бөмбөн сайвар хээр морь унаад гарч ирэхэд
цугларсан олны дунд vргэлжилсэн шуугиан хуран нvржигнэв.
Вангийн хvрэн жинстэй, булга татсан тоорцог vл мэдэг хазгай тавьж, элгэн хvрэн хvрэмтэй
хуучивтар хар хөх дээл өмсөж мөлгөр хоншоортой наамал ултай гутал жийжээ. Зөрvvлэн
татсан мөрөвчийн баруун vзvvрт модон хуйтай сэлээдий, зvvн vзvvрт урт сэлэм унжсан нь
морины явдалд урагш хойш хаялна.
Хатанбаатарын морь эсгий дээр гарч ирэхэд дагагсад нь ярагдан эсгийн хоёр талаар явлаа.
Баатар вангийн баруун гарт яваа урт ланжуу буу vvрсэн хvн бол Өлзий өвгөний хvv Хуяг
ажээ.
Энэ vед индрийн дэргэд хvрэн дээл дээр өргөн хөх бvс ороосон хvдэр бор эр инээмсэглэн
зогсоно. Энэ бол шинэ тогтсон Монгол улсын бvх цэргийн жанжин Сvхбаатар байлаа. Yхэр
буунууд гурвантаа баярын буудлага хийхэд дэлхий ертөнц хөдлөн нижигнэв.
Хатанбаатар гудамжлан зогссон олныг харан таних хvмvvст нvдээрээ инээмсэглэн мэнд
хvргэнэ. Баатар ван мориноос буухад Хуяг цулбуурыг нь авч гэдрэг болов. Сvхбаатар очиж
Баатар вантай элэгсэг дотноор золгов. Дараа нь Хатанбаатарыг дагуулан индэр дээр гарахад
Баатар ван гараа элгэн дээрээ хавсран олны зvг гурван удаа мэхэсхийн ёслов.
— Олон аавын хvv халуун амь бvлээн цусаа хайрлалгvй өгсөн их хэрэг ардын намын мэргэн
бодол, шинэ Орос улсын халуун дэмжлэгийн vрээр ялж морь бие амрах цагийн алтан босгон
дээр бид гарлаа. Манай орон эрх чөлөөтэй, тусгаар улс, Монгол нутаг минь бидний юм
болсныг бодоход юутай сайхан хэрэг вэ. Тусгаар тогтносон Монгол улс тvмэн vеийн vед
дэгжин дэвжиж бат орших болтугай! гээд өргөн магнай хурц нvдэнд нь цаглашгvй баяр
бахдал тодорсон Хатанбаатар олны нvдэнд дахин дахин мэхийн ёслоход «баатар ван бат
орших болтугай» гэсэн нэг хvний дуу олны дуугаар дэмжигдэн vргэлжилсэн хvчирхэг дуу
болон нvржигнэн их талбайг оволзуулах мэт цуурайтав.
— Ах та алсын замд алжаасан болохоор өнөөдөр амарч, маргаашнаас бидэнтэй уулзах биз ээ.
Ардын засгийн газраас эрхэм ах таны улс гэрийн төлөө зvтгэсэн их гавьяаг vнэлэн чин
вангийн хэргэм, шар хvрэм шагнасныг баяртай мэдэгдье гэж Сvхбаатар ноцтой хэлэв.
— Хишигт мөргөе гээд Хатанбаатар толгой дохин ёслов. Индрээс бууж ирэхэд индрийн
хажууд Чулуун арслан шиг хөдлөлгvй ихэмсэг зогсож байсан жонон ван Ширнэндорж
намбатай бөгөөд эрхэмсгээр нударгатай урт ханцуйгаа даялзуулан хаясаар алхаж ирээд
толгойгоо vл мэдэг тонгойн мэндэлж «Очир дарийн хувилгаан Богд Жавзандамба хутагт,
198
баатар ван таныг бараалх гэж зарлиг буулгасан билээ» гэлээ.
— Би бол цэргийн хvн болохоор, амар гэсэн жанжны тушаалыг ямар аймшиггvй зөрчих
билээ гээд Магсаржав намбатай бөгөөд ёжтой мэхийн ёслов.
Ширнэндоржийн ширэвгэр хар сахлын vзvvр татганан Сvхбаатар өөд хялайн харсан боловч
тvvний хурц нvдтэй учраад ширэв татан зайлав.
— Баатар ван олон хоногийн урт аянд алжаасан болохоор амарч хvч залгах нь улс гэрийн
хэрэг болжээ гэж Сvхбаатарын хэлэхэд энэ тухай дахин яриад хэрэггvй гэсэн тод өнгө
байсныг сонссон Жонон ван зэвvvнээр далаа хөдөлгөснөө эргэж явлаа.
Хатанбаатар цулбуураа Хуягаас авч мордлоо. Тvvнийг тvмэн хvний нvд vдэв. Энд
Хатанбаатарыг ёслон хvлээн авч байхад тvvний цэргийн зэвсэг хэрэглэл ачсан арваад морин
тэрэг хvрээний баруун талаас орж ирлээ. Энэ цувааг хөтөлсөн хонгор морьтой хvн бол
цахиур Төмөр байлаа. Тvvний хажууд хуучин ногоон дээл дээр хөх бvс бvслээд жижигхэн
боловч шавхарсан зэгзгэр биетэй саарал морь унасан Дулмаа хvvхэн явна.
Анх удаа харж байгаа Дулмаагийн нvдэнд хvрээний юм бvхэн сонин бөгөөд нэг юмнаас
нөгөө юманд нvдээ шилжvvлэх бvрдээ Төмөрийг их хайр vлэмж баяр хосолсон нvдээр харж
инээмсэглэнэ.
Энэ цуваа аажмаар явсаар Чойжин ламын сvмийн араар гарч ирэхэд Бат Жаргал хоёр
чихэлдэн зvтгэж явсаар олны өмнө гарч зогсов. Төмөрийг олж харсан Батын нvд дув дугариг
болсноо «Төмөр ах аа. Ах аа!» гэж байдаг чадлаараа хяхтнуулан хашгирсан нь олны
анхаарлыг татлаа.
Тvргэн очихгvй бол нvдэнд нь туссан Төмөр алга болчих юм шиг бодсон Бат гvйн очиж
тvvний цулбуураас барьж авахад морь нь vргэв.
Салан сарнисан улсын уулзалт шиг сайхан юм энэ орчлонд юу байх билээ. Энэ учрал нь
хагацал гашуудлаар дvvрсэн Батын сэтгэлд баярын хур, жаргалын цэцэг буй болгов.
Баярласан сэтгэл нь барьцгvй гуд татуулсан бөхийн гар шиг бvхнээс тэмтэрч уйлах, инээх
зэрэгцэн сарвалзана.
Төмөр Дулмаа хоёр Хуягтай нийлэн мөн л нэгэн ханхай гэрт бууж билээ. Гэвч эмэгтэй
хvнтэй гэр хэдэн цагийн дараа бvлээ бутарсан орон болжээ.
Дулмаа нь Төмөр ахын нь эхнэр болжээ гэдгийг Бат дор нь ойлгосон боловч энэ хоёр яаж
яваад хэрхэн суусныг яаж мэдэх билээ. Мэдэхийг ч төдий л хvссэнгvй.
Ижийнхээ тухай Нямаас сонссон тасархай боловч хатуу vгийг Бат нулимсаа дуслуулан
ярихад «Дvv минь хорвоо гэдэг хэцvv юм даа. Нэгэнт өнгөрсөн хойно уйлаад босох биш»гээд
Дулмаа өөрөө уйлав.
Сандрахдаа сар өөд самардах гэгчээр хайрт хvнээ vхсэн гэдэг ёозгvй мэдээ сонссон хэн
бvхний сэтгэлд өөрөө мэдэхгvй авч горьдлого хэзээ ямагт байдаг билээ. Энэ ч учраас сайхан
найдлага төрvvлсэн ямар нэгэн vг сонсох дуртай байдаг бөгөөд тvvнд итгэх, эргэлзэх нь
амархан байдаг шvv дээ.
«Согтуу Ням гуайн vгэнд итгэх хэрэггvй. Хаанаас л тийм амархан vхдэг юм бэ» гэж Батад
хэн нэгэн хvн хэлсэн бол Батын сэтгэлийн гаслал алга болохгvй ч гэсэн сарних байж билээ.
Гэтэл ийм vгийг Дулмаа Төмөр хоёр хэлж чадахгvй байлаа.
Тэр хоёр Луу гvний хошууны нэг хvнээс Итгэлтийн зарц Эрдэнэ гэгч хvний хаясан эхнэр нь
Заяын хvрээ рvv яваад алга болсон бөгөөд урд Тамирт орж vхсэн гэдэг хэдэн гар дамжсан
яриаг сонссон болохоор эхээсээ салсан хvvгийн сэтгэлийг хоосон горьдлогоор цатгаж
чадахгvй байлаа.
Харин Долгорын vхэлд Дулмаа Итгэлтийг зэмлэж «тэр барамаас л болсон хэрэг» гэдэг бол
199
Төмөр «ах та хоёроос л болсон хэрэг» гэж эцэг хvv хоёрыг шууд зэмлэнэ.
Хэн ч хазгай гишгэж болно. Гэвч юуны өмнө тvvнийг татаж авахыг хичээдэг юм. Энэ бол
хvний ёс. Гэтэл хазгай гишгэсэн эхнэрээ татаж авахын оронд тvлхэж орхисон байв. Талд
vлдсэн өнчин ишиг шиг хоцорсон Долгорын ганц найдлага болсон хvv нь бас тvvнийг орхин
алга болжээ. Энэ учраас Долгорын бvх зовлонгийн эзэн бол эцэг хvv хоёр гэж Төмөр бодож
байлаа. Төмөр ч ингэж ч бодох эрхтэй хvн. Хэрэв хvний эхнэр болоод байсан Дулмааг
тvлхэж орхисон бол Дулмаа ч жаргахгvй байсан. Төмөр ч жаргахгvй байсан. Харин
Дулмаагийн аргагvй эрхэнд хийсэн гэмийг уужим сэтгэлээр уучилж чадсанаар одоо тэр хоёр
бие биеийн сэтгэлд гандашгvй цэцэг болон хамт яваа ажээ.
Гэхдээ усан бэлцрvv болсон нvдэнд нь гэмшлийн тvмэн туяа зангирсан Батыг хараад хатуу
зэмлэх сэтгэл Төмөрт төрсөнгvй.
— Дvv минь хатууж. Эр хvний хамгийн сайн чанар бол сэтгэлээ барих юм шvv гэж Төмөр
дvvгээ аргадна.
Дулмаа заримдаа Баттай хамт уйлна. Гэвч Батын сэтгэлд гагцхvv эхээ харамсах, өөрийгөө
зэмлэх, гvн гашуудал нулимсын сурвалж болдог бол Дулмаагийн сэтгэлд Долгорыг хайрлах
сэтгэлийн хамт «Төмөртэй учирснаас Долгорт тохиолдсон зовлонгоос зайлж чадсан» гэдэг
хэмжээлшгvй баяр байдаг байлаа.
Долгор vхэж гэдэг vгийг сонсоод Дулмаа Итгэлтийг хараан зvхэж билээ. Гэвч яваандаа
Төмөрийн сэтгэлийг хуваалцдаг болсон.
Нэг өдөр оюутны сургууль дээр хурал болж Бат, ах эгч хоёроо урихад тэр хоёр дуртай очлоо.
Заасан бvхнийг олон шавь нарын дотроос онцгой сурдаг хичээнгvй шавь Батыг багш нь дээд
vгээр хөхvvлэн магтаж дээлийн даалимба, ном дэвтрээр шагнахад «Бичиг ном сурахдаа ахын
ухааныг дуурайж шvv» гэж Төмөр ачаа магтав.
Харьж явахдаа Бат шагналд авсан даалимбаа Дулмаад өгч «Та ав даа. Над өгөх өөр хvн байх
биш» гэхэд нvдэнд нь нулимс тунаж байлаа. Тэр орой Хуягийнд урт шинель өмсөж нэг
талдаа өөрөө хуй дээр нь гуулиар элдэв хээ хайчилж чимсэн урт сэлэм, нөгөө талдаа урт
оосортой сэлээдий буу унжуулан зvvсэн сvрхий согтуу Дорж орж ирлээ.
— Ардын улаан цэргийн тасгийн дарга Дорж гэдэг чинь би дээ гээд Төмөртэй гар барьж
танилцаад өврөөсөө хоёр шил хятад архи гаргаж шалны өрөн дээр тавих зуураа:
— Зусарч золигнууд орохоор л хөл алдаад архи өгөх юм гэлээ.
— Чи чинь хэзээ чингэж олон зусарчуудыг таньдаг болсон билээ? гэж Хуяг асуув.
— Таних танихгvй ямар хамаа байна. Ороод л сэлээдийгээ өвөр дээрээ тавиад суухад хөл нь
газраас салаад, сvнс нь зайлж чичирдэг юм гээд хоёр далаа зайчин ханхалзав.
Дорж хотын хятад худалдаачин нарыг сvрдvvлж архи авч уудгийг мэдсэн Хуяг «Энгийн
худалдаачныг ингэж сvрдvvлэх нь ардын засгийн бодлогод харш» гэж зэмлэхэд «Тэр дэмий,
би ардын засгийн бодлогыг мэднэ. Гэвч хятад бол хятад шvv дээ. Тэр чиний хэлдэг энгийн
номхон худалдаачин чинь бидэнд улаан сар бэлтгэж байхыг би мэднэ. Уг нь цөмийг нь
дvvжилж орхих байсан юм. Манай засаг дэндvv өршөөлтэй байна» гээд нэг шил архиа
задалж том шаазанд хийж цvл цvл залгиад «дарлагдсан vгээгvй ядуу ардууд дэлхий дахинд
улаан хувьсгалыг мандуулж баяд, ноёд худалдаачинг буудаж ална» гэснээ дахин нэг хөнтөрч
«Улаан тугийг мандуулаад, улсын сvрийг бадруулъя» гэж ганхан vглэсээр унтахад нь Төмөр
бvсийг нь тайлж орон дээр хэвтvvлмэгц ээзгий буцалгаж эхлэв.
Согтуу Доржийн ааш авирыг харсан Бат бvхнийг мартан хөгжин инээж байлаа.
YIII
Даржаа баатрын анги явдал дундаа өсөж, буудаж цавчих сургууль хийж улаан цэргийн
200
ангитай хавсран цагааны цэрэгтэй байлдаж хаврын эх гэхэд vндсэнд нь дарж чадлаа. Цэцэн
хан аймгийн хойт тал, монголын хилийн дагуу байлдаж байсан Довчин бэйсийн гол хvч
дарагдсан авч тvvний vлдэгдэл ард олонд уршиг удаж, тvvнтэй хөөцөлдсөөр 1922 оны зунтай
золгов.
Бароны байгуулсан тоглоомын засгийг унахын өмнөхөн Довчин бэйс хэд хэдэн хошууны
ноёд лам нартай ярилцан Цэцэн ханы аймагт хvчээ хуралдуулан цагааны vлдэгдэл хvчтэй
хамтарч ардын засгийг унагах тухай тохиролцож билээ. Гэтэл их хайрын ариун сэтгэлээр
баатарлаг гавьяа байгуулж Гэрэл хvvхний авч Эрдэнэд өгсөн бичгээс Довчингийн төлөвлөгөө
ардын засгийн газар мэдэгдэж хань нөхдийн зарим нь баригдаж, зарим нь цөөн цэрэг
дайчилж амжсан боловч нэгдэж чадалгvй цохигджээ.
Ингээд орос буриад голдуу цөөн тооны цагаантнаас өөр тvшиж тулах хvчгvй болж сэдсэн
хэрэг нь дампуурсан Довчин ардын цэрэг, улаан армийн нэгдсэн хvчинд шахагдав.
Довчингийн цэрэг халз тулсан байлдаанаас зайлан зугтаж ард олныг дээрэмдэн хvч залгаж
байлаа. Тэд хэсэг хэсэг болж хvрээ хийд алс бөглvv хөдөө нутгаар нуугдан бvгж голдуу
шөнийн цагаар ардын цэрэг улаан армийн ангийн жижиг хэсэг рvv довтлон гай уршиг тарьж
байв.
Улаан армийн ангитай хvчин хавсарсан Даржаа баатрын анги оргодол дайснуудтай
хөөцөлдөн байлдсаар Сан Бэйсийн хvрээн дээр ирж байрлав. Эрдэнэ нэг гэрт Петртэй хамт
орж билээ. Тал бvр хайгуул туршуул тавин Довчингийн дээрэмчдийн тухай мэдээ авч мөр нь
гарсан тухайд явж хөөцөлдөн байлдана.
Дайн тулалдаангvй чөлөө цагтаа Петр, Эрдэнэ хоёр удтал ярина. Энэ хоёр удаан цагаар ярьж
байсныг аль тэр гэх билээ. Гэвч одоогийн яриа, урьдынхаас шал өөр шинж сэдэвтэй байж
билээ. Урьд Эрдэнэ маргах дуртай байсан бол одоо сонсох дуртай болжээ. Урьд шударга бус
ёс тэр нь мөнх байх эсэх, тvvнийг яаж устгах тухай ярьж байсан бол одоо шинэ ардын
засгийг яаж байгуулах тухай, тусгаар тогтнолоо олсон Монголын ард олон цаашид хаашаа
явах, юу хийх тухай ярьдаг болжээ. Ярих тусмаа ярианы нь сэдэв өргөжин, утга учир нь гvн
болно. Бас энэ хооронд Эрдэнийн хувьд их өөрчлөлт буй болжээ. Тvvний уулаас сэргэлэн
ухаан өргөжиж, олон жилийн өмнө бичигдсэн хэдэн хуучин монгол номын хvрээнээс халин
гарч, одоо цагийн нийгэм улс төрийн асуудалд идэвхитэй нэвтэрч байлаа. Петртэй ярьж
байхдаа Эрдэнэ улс төрийн бодлогын нарийн явдлыг ойлгож, тvvний цаадах учир утгыг
эрэгцvvлэн бодох тvлхvvрийг олж авна.
— Та нар л бидэнд их тус боллоо доо. Та бvхний л хvчээр улс орондоо бид эзэн нь болов.
Монгол хvн энэ ачийг vеийн vед мартахгvй гэж Эрдэнийн хэлэхэд Петр инээмсэглэснээ,
— Эрдэнэ минь vvнийг нэг талаас нь харж огт болохгvй. Зэвсэг барьсан олон дайсныг та нар
бидний тусламжгvй дийлж чадахгvй байсан нь vнэн. Гэхдээ зэргэлдээ орондоо дайсан
vvрлэж байхыг хэн ч хvсэхгvй. Гэтэл та нар цагаантантай нийлж тэдэнд нутаг усаа тавьж
өгсөн бол бидэнд бөөн гай болно. Бид танай нутагт дур зоргоороо дайран орох эрх байхгvй.
За тэгэхлээр та нар биднээс тусламж гуйсан чинь бидэнд монголд цэргээ оруулж, нийтийн
дайснаа нэгдэж дарах боломж олгосон. Цагаантан бол бидний дайсан. Биднийг дайснаа
дарахад та нар хvч хавсарсан, нутгаа өгсөн. Та нарыг дайснаа дарахад чинь бид хvч
хамтарсан хэрэг. Энэ барилцсан ах дvvгийн гараа л тавилцалгvй зvтгээд байх нь чухал! гэж
билээ.
Энэ хоёрын ярианы салшгvй хэсэг бол Монгол орны ирээдvйн хувь заяаны тухай асуудал
байлаа.
— Танай нэг гол дайсан бол олон зуун жилийн хоцрогдол. Yvнийг давж гарна гэдэг нvсэр
201
ажил даа. Бас Хятад та нараас маш их өр нэхэж байна гэж би саяхан сонссон...
— Тэр өр ч яахав. Тvvнийг Монголын ард тvмэн тавиагvй. Бас чингээд vнэндээ бид олон жил
шулуулж, тvvнийг олон хувь нугалан төлсөн юм.
— Хэн тавьсан нь падгvй гээд зэвсгийн хvч, цэргийн сvрээр дайрвал яах вэ?
— Арай та нар биднийг орхихгvй юм байгаа биз дээ. Юу боллоо гэсэн ч vзэж алдаж, vсэрч
наалдана даа. Хуучны нэг сударт улс төрийг тогтооё гэвэл эдийн засаг, эрдэм соёл, эр цэргээ
базаах нь чухал гэж сургасан байдаг.
— Гол нь хvн, хvнээ мөлждөг ёсыг л арилгах хэрэгтэй. Чингэвэл та нар тvргэн хөгжиж чадна.
— Та нарыгаа л бараадаад байдаг хэрэг дээ.
— Манай хоёр орны зорилго төсөөтэй боловч байдал өөр болохоор бараадаж дууриагаад ч
хол явахгvй шvv. Би урьд Монголд байхдаа бvх ноёдыг буудаж орхивол энэ ард тvмэн
жаргалын замд орно гэж бодож байсан. Гэтэл танай хувьсгалд идэвхитэй зvтгэсэн ноёдыг би
нvдээр харсан. Бас шарын шашин байна. Би чамтай Тамирын голд ярьж байхдаа шашныг
устгах тухай ярьдаг байсан. Гэвч тийм ч амар эд биш бололтой. Өмнө чинь устгах ёстой хоёр
дайсан байхад тэдний хvчийг нэгдvvлэхгvйг л хичээх нь зөв.
Энэ хоёр Монголын ирээдvйн замын тухай ярихдаа Петр энэ орны тухай асуудлыг
шийдвэрлэхдээ юуны өмнө тvvний өвөрмөц байдлыг анхаарах нь чухал гэдгийг онцлон
хэлдэг байлаа.
Эрдэнэ ард тvмэнд ардын засгийн бодлогыг тайлбарлан яриа хийхээр явах бvрд нь «Одоо vед
танай ард тvмэн, ардын засаг яах бол? Миний мал, хөрөнгийг яах бол? Шарын шашныг яах
бол? Надад юу өгөх бол? гэж бодож байна. Yvнийг зөв тайлбарлаж өгвөл тэдний сэтгэлийг
татаж, нөхөд олно. Эс чадвал тvлхэж дайсан олно. Өгч чадахгvй юмаа худлаа амлаад эцэст нь
өгөхгvй бол итгэл алдана» гэж Петр анхааруулдаг байлаа.
Хойт талын хошуугаар ардын засгийн газар Богд гэгээнийг барьж хар гэрт хийсэн, шарын
шашныг устгаж, сvсэгтэн ардыг хядах гэж байна. Мал хөрөнгийг нь булаан авч, эмс охидыг
нь хvчирхийлэн бузарлах гэнэ гэх зэрэг элдэв цуурхал дэгдээж олны санаа сэтгэл vймэхэд
Эрдэнэ, Петрийн хамт орос монгол нийлсэн арваад цэрэг дагуулан явж билээ.
Ард олонтой нvvр учран, засаг төрийн бодлогыг тайлбарлан хагас сар шахам явахдаа
цагаантай нийлж байсан хоёр хошууны ноёнг огцруулан эрхийг нь хасаж, хошууны засаг
даргаар олонд нэртэй, бичиг vсэгтэй хvмvvсийг тохоон тавьжээ.
Зуны сайхан өдөр. Эрдэнэ, Петр хоёр нөхдийн хамт жирэлзэн урсах тунгалаг голын дэргэд
буудаллан хувцсаа угаан, усанд орж амарч байлаа.
— Эрдэнэ ээ, нэг барилдах уу?
— Зоогоороо газар арчмаар байна уу? Тэр жил Бадарчид унаж байхыг чинь харахад мэхгvй
юм байх чинь билээ.
— Дэгдээхэйг намар тоолдог гэж оросын vг байдаг юм. Yзье гээд Петр босож хонгоо алгадан
гараа сэлэн дэвлээ.
— Яадаг юм бэ. Yзье гээд Эрдэнэ босоод суниав. Петр «Тэр бөх хэний хэн бэ» гээд хэсэг
эргэлдэн гvйснээ шавж гарлаа. Эрдэнэ өмнө нь очиж өрөн зогсов. Петр гэнэт дайран хоёр
шуун дээрээс нь атгаж аваад эргvvлж гарлаа.
Цэргvvд тойрон барилдагчдыг хөгжөөн хашгиралдана. Петр баахан эргvvлж байснаа
хажуулдуулан тавих vед Эрдэнэ нvцгэн хөлөөрөө Петрийн хөлийг гэтээд нойтон газар дээр
тэр хоёр пад хийн унав.
— За хайнцсан. Дахина даа.
— Больё. Алах нь байна. Хоёр гарын булчин сугалчих шахлаа гээд Эрдэнэ гараа сэгсрэн
202
инээв.
Тэр хоёр дахин барилдсангvй. Бvлээн элсэн дээр элгээрээ хэвтэхэд нар араас халаан, элс
дороос жигнэж таатай байлаа. Хөх магнаг тэнгэр мэлрэн цэнхэртэж, голын шуугин урсах
чимээ чих таалж, зун цагийн ганган байгаль ер бусын тайван, тэнvvн сэтгэл төрvvлнэ.
— Хvний амьдрал аа гэж мөн сонин юм даа. Би Засагт хантай заргалдаж хэрэг буруудаад бат
гvнд сууж байхдаа ингээд төрийн төлөө зvтгэж явна гэж зvvдлээгvй шvv дээ. Хvний амь
бөхдөө л би тэсэж гарсан юм.
— Хvн шиг бөх, тэвчээртэй амьтан хаа байх вэ. Би Александрын төв шоронгоос оргож
зугтаж явтал Ангар мөрний таван алд шахам эгц эргэн дээр тулж ирлээ. Чингээд ёстой л азаа
vзэх, эсхvл баригдах болов. Би vсэрч орхисон. 1905 оны хавар юмсан. Манай заводын
ажилчид жагсаал хийв. Би эхний эгнээнд явж байтал морин цэргvvд буудсан. Манай
эгнээний бvх хvн шархдах буюу vхсэн, гэхэд би шалбараагvй юм шvv. Сум хаагуур минь
гарсан юм бvv мэд. Би vхэхгvй хvн шvv.
— Чингэж ч болохгvй. Баян хvн нэг шуурганд, баатар хvн нэг суманд гэдэг. Нэг сум амин
газар оноход л гvйцээ шvv дээ.
— Хvн vхнэ гэж бодвол юу ч хийж чадахгvй. Yхнэ гэж бодсон хvнд ч чадал огт байхгvй.
Тийм vv?
— Нээрээ ч тийм юмуу.
— Манайх дорнод фронт руу гарахад бага хvv минь «Аав аа чи намайг унтахаас өмнө ирэх
vv?» гэж асуусан юмсан. Тvvнээс хойш бvтэн дөрвөн жил боллоо.
— Гайгvй дээ хөө. Удахгvй уулзана.
— Тийм ээ. Дахин хэзээ ч салахгvй гээд Петрийн нvд нь сайхан уулзалтын тэнэгэр баяраар
гэрэлтэн, зангидсан гараараа торгон элс рvv хvчлэн шааж байлаа.
Ингэж ярилцан байтал нэг хvн сандран ирж төдий л хол vгvй газар Довчин бэйс арав гаруй
хvний хамт дээрэм хийж архидан яваа мэдээг авчрав.
— Уухай. Хар яргачин чи надтай энд дайралддаг буй. Одоо хоёулаа Гэрэлийн талаар дансаа
бодох цаг ирсэн гээд Эрдэнэ ухасхийн босов.
— Юу ч гэсэн хойшоо мэдээ явуулъя гэж Петр хэлээд бас бослоо.
Эрдэнэ хоёр хvнийг Даржаа баатарт хэл хvргэхээр Сан бэйсийн хvрээ рvv явуулаад өөрсдөө
дээрэмчдийн байгаа газар тийш яаравчлан довтлов. Гэтэл Довчин бэйсийнхэн мэдэж зайлан
одсон байхад нь мөрдөн хөөж явсаар хоёрдахь өдрийн өглөө нь гvйцтэл өмнөөс нь буудаж
эхлэв.
Өглөөний нар уулын толгойноос салан ядаж байсан vед буудалцаа эхэлсэн бөгөөд Эрдэнэ
нөхдийн хамт баруун талд нь байраа эзлэв. Хурц нарны гэрэл нvд рvv нь гялбан цохиж
дайсныг олж харахад vлэмж хэцvv ажээ. Бас дайсны нэг нь аюултай мэргэн буудаж эвгvй л
хөдөлбөл магнайд сум зоож орхих гээд байлаа.
— Нар дээр гартал босох ч vгvй, босгох ч vгvй байхыг бодъё гэж Эрдэнэ нөхөддөө хэлээд
аятай байр эзлэв.
Энэ зуур Эрдэнийн талын хоёр монгол, нэг орос цэрэг мэргэн буудагчийн суманд өртөн
алагдав.
Эрдэнэ Петр хоёр нэг том чулууны ард зэрэгцэн амжиж хэвтэв. Довчин бэйсийн талд хэд
хэдэн цагааны орос цэрэг байгаа нь тодорхой харагдана. Эрдэнэ дайсны байрыг ажиглах гэж
vл мэдэг өндийх гэтэл малгайны нь оройг сэт буудаж орхилоо.
— Бууд, хөдлөх нь байна шvv.
—Хамаагvй хөдөлж тун...гэснээ Петр дуугvй болж гохоо мултлахад дайсны нэг нь нам унав.
203
Петр биеэ далдлах, мэргэн буудахын эрдмийг нэвт гарамгай сурсан ажээ. Дайсны хөдөлсөн
бvхэн тvvний суманд оногдон нэгмөсөн далд орж байлаа. Эрдэнэ ч мөчөөгөө өгөхгvй буудаж
дайснаас хоёрын зэрэг хvнийг алах буюу шархдуулав бололтой. Хоёр талаас буу тасралтгvй
дуугарсаар vд өнгөрч эхлэв.
Нэг харвал хөх торгон дээлтэй том тарган хvн сохор номингийн овгор хар шороогоор
далдлагчаа болон цаад талын мод руу намрын тарган тарвага шиг халбалзан мөлхөж байхыг
хараад Петр буугаа чиглэн гохоо дарах гэтэл Эрдэнэ угзран зогсоож «Довчин! амьдаар нь»
гээд ухасхийн бостол «галзуурав чи» гээд Петр мөрөн дээрээс нь шvvрэн хvчтэй дарахдаа
өргөн цээж нь хаднаас мултран гарлаа.
Яг энэ vед Эрдэнийн гэнэт шоволзсон толгойд чиглэсэн цагааны мэргэн буудагчийн сум
тvvний магнайн оронд Петрийн цээжинд нэвтлэн орлоо.
Цэнхэр тэнгэр эгшин зуур харанхуйлан бvх юм эргэлдэн манарч, хvчирхэг том бие нь
тэнцvvрээ алдан vхлvvт шархадсан Петр Эрдэнийн гар дээр налан унав.
— Ээ халаг минь. Өгөр надаас боллоо гэж хашгираад Эрдэнэ нөхрөө тэврэн авлаа.
— Аягvй буудаж байна гээд Петр инээмсэглэх мэт болсноо цээж нь хэржигнэн сум туссан
газраас нь хvрэн цус бургилахад бие нь татганан нvдээ хагас анив. Эрдэнэ цус бургилан буй
газар нь дарахад төдөлгvй бvх гар нь улаан болов.
— Тэр буу ... гээд Петрийн гар нь сарвалзан өндийх гэснээ ам нь ангалзан чичрээд бие нь
хөшин талийгаач боллоо.
—Петр Петр гэж Эрдэнэ хашгираад нvд нь харанхуйлан хорвоо vргэлжилсэн гялтгар улаан
толбо болон хувирав.
Эрдэнэ нөхрийнхөө цээжийг биедээ наан чанга тэвэрч «Петр Петр» гэж сулхан давтсаар нэг
хэсэг хөдлөлгvй суухад бvх юм нь улаан цус болов. Хvнд гашуудалд ухаан алдтал цохиулсан
Эрдэнэд юу болсон тухай бодох тэнхээ байсангvй. Нvд нь гялтганан гөлөлзөж эрvv нь сулран
цус нь дvvрч бахардсан зvрх нь «ээ халаг Петр минь» гэж давтана.
Бууны дуу тасраагvй байсан авч Эрдэнэ тvvнийг огт сонссонгvй. Нэг ширхэг ч амьд юмгvй
болсон мэт хар хорвоо Эрдэнийг хавчин дарж байлаа. Ингэж хичнээн сууснаа ч, vлдсэн ганц
улаан цэрэг нь vхтэл буудалцсаар хvнд шарх олсныг ч мэдсэнгvй. Ганцхан нуугдаж байсан
хаданд нь сум тусаж улихад «энэ чинь юу билээ» гэсэн бололтой тэр зvг гайхан харлаа.
Петрийн жижиг буу хэвтэж байгаа нь нvдэнд туслаа. Тvvнийг авах гэж мөлхөн гар нь хvртэл
зvvн хөл рvv нь хvнд юмаар хvчтэй нудраад авах шиг болов. Эрдэнэ хөдлөх гээд чадалгvй,
дайсны зvг харвал хоёр хvн зогсож байлаа. Шилбийг нь даган бvлээн цус урсаж байгаа нь тод
мэдэгдэн тал бие нь бадайран мэдээ алдаж эхлэв.
Эрдэнэ Петрийн жижиг бууг хормойдоо далдлан бариад хөдлөлгvй хэвтэж байв. Нар
баруунаа хэлбийж, шар туяа цацран газар дэлхий хачин нам гvм болж юм бvхэн амьсгалаа
хураасан мэт ажээ. Ингэж нэгэн хэсэг болтол ойрхон шиг хvн ярих сонсогдов. Нvдний
булангаар харвал хоёр морьтой хvн ойртон ирж явлаа.
Хараач! Нэг нь Довчин ажээ. Эрдэнэ хормой дороо жижиг буу бэлтгэв. Цагаантны талаас
модонд орж нуугдсан Довчин, мэргэн буудагч орос хоёр vлджээ. Хvнд шархадсан боловч
амьтай байсан хоёрыгоо тээр дараа болно гэж жадлан алаад Эрдэнийхний буу зэвсгийг
хураан авах гэж ирж байгаа нь энэ билээ.
Довчин алагдсан нэг монгол цэргийг хэд дахин өшиглөөд буугий нь авч нөхрийнхөө хамт
шууд Эрдэнэ рvv ирэхэд нь мэргэн буудагч руу жижиг буугаар хэд дараалан буудахад тэр
найган салгалснаа пид хийтэл унав.
Гэтэл Довчин «Хар гуйлгачин» гэж хашгираад Эрдэнийн гар руу хvчтэй өшиглөхөд жижиг
204
буу нь тэр хол vсрэв. Эрдэнэ бvх хvчээ дайчлан vсрэн босож Довчин бэйсийг барьж авлаа.
Шархдаагvй сан бол, ядахдаа цус алдаагvй сан бол Довчинг зажлалгvй залгиж болохсон. Мөч
өнгөрөх тутам хvч нь зайлж сулран удаан ноцолдож чадахгvйгээ мэдсэн Эрдэнэ бvхнийг
мартан тонгорох гэтэл хөл нь тулгуур болж чадсангvй. Довчин зайлав. Гэвч Эрдэнэ дахин
vсрэн барьж авлаа. Шархадсан барс л амиа гарахын өмнө ингэж vсэрдэг байх даа. Эрдэнийн
баруун гар Довчин бэйсийн төвөнх мөгөөрсөөс базаж аваад хvчиндээ савж хоёулаа унав.
— Эрдэнэ минь чи яаж байнаа гээд паржигнасан шахмал сөөнгө дуугаар хэлэв.
— Петр. Гэрэл ... өшөө гээд Эрдэнэ шvд хяхтнан гараа чангаруулан угзарч ухаан алджээ.
Тэр шөнө амь гарсан Довчингийн төвөнх мөгөөрсийг тас базсан гар нь vнсэн хөх болсон
Эрдэнийг Даржаа баатрын цэрэг олж аваад гарыг нь салгаж ядан төвөнхтэй нь огтлон авчээ.
Петрийн шарилыг монгол цэргvvд мөрөвчлөн өргөж явсаар Сан бэйсийн хvрээн дээр ирж
билээ.
Монголын ард тvмний төлөө, монгол найз Эрдэнийхээ төлөө, гал усны аюулыг нэвтлэн
гарсан алтан амиа өгсөн Петр нvдээ хагас анин хэвтэж байхад vхэл тvvний амийг авсан
боловч нvvрэнд нь тогтсон мишээлийг авч чадсангvй.
«Би vхэхгvй хvн шvv» гэж тэр тогтсон мишээл л хэлж байхад цохилохоо аль эрт больсон
зvрх нь өөр vг хэлж байв. Олон оны дарлал зовлонгийн эсрэг зориглон боссон монголын ард
тvмний хvнд хvчир тэмцэлд зөвлөлтийн ард тvмэн ах дvvгийн халуун гараа сунгаж тусалсан.
Ах дvvгийн гараа барилцсан ширvvн тэмцэлд олон аавын хvvгийн ариун цус урсаж алтан амь
алдагдсаны нэг нь Тамирын голд алиа Петр гэж нэртэй явсан бөгөөд хожим улаан армийн
нэгэн ангийн комиссар байсан эгэл нэгэн орос билээ.
Энэ хvний шарилыг Сан бэйсийн хvрээнээс хойш нэгэн жижиг толгой дээр оршуулж тэнд
байсан хvмvvс нэг нэг чулуу тавьсан нь том овоо босжээ.
IX
Намрын дунд сарын бvлээн хорвоод амгалан тэнvvн сэтгэлийн vр цацаж юм бvхэн тайван
тэнэгэр бөгөөд ертөнцийн өнгө шаргалтан хувирч тэртээ холоос гялалзан харагдах суварган
хайрханы мөнгөн дуулга сvртэй бөгөөд ихэмсэг харагдана. Өдрийн нар бараг хоймор голлох
шахсан vес урд Тамирын зvvн гараас орсон амыг уруудан арилжаа хатиртай, сумлан зассан
дэлтэй зээрд морь унасан хvн дөрөөн дээрээ vл мэдэг жишvv жийгээд яралзтал галгиулж
явлаа.
Энэ бол Итгэлт, Хөх өнгийн нарийн шандан дээл дээр ногоон бажгир дурдан бvс өргөн биш
боловч тvшиг болохоор ороож, зузаан наамал ултай хар булигаар гутал өшиглөөд ногоон
эмжээртэй цэнхэр одончvv юvдэн дагзан дээрээ зангиджээ. Yлэмж нарийн ураар өлзий хээ
сийлж цохисон хар төмөр хэт бэлтэй vйс яс алаглуулж хийсэн иштэй мухар тохой орчим
хутга ардаа хавчуулжээ. Хэрэглэсэн бvх юм нь гангалах, дэгжирхэх хvслээс ангид боловч
ингэж явахад нь зохимгvй буюу илvv гэж хэлмээр юм огтгvй ажээ.
Гэрээрээ өчигдөр гарсан боловч холдож чадалгvй архидаж хоноод өглөө мордож газар дөхөх
гэж айлд оролгvй довтолжээ. Гэтэл хэт ууснаас бие хөшилдөн, толгой хvндэрч эсгийгээр
балбуулсан юм шиг бэмбийн дvйрч явахын аргагvй болоход бага vдийн орчим тогоо нэрж
байгаа айлд бууж чанга гарсан халуун архи том мөнгөн аягаар хоёр удаа дугтармагц биеийг
нь барьж байсан vл vзэгдэх нажидтай хvлээс задран ясны нь хөлс чийхран нэг л аятайхан
болов.
Итгэлт энд дэмий тэнэж яваа биш, Заяын шавийн нэг айлаас унагатай гvv гурвыг авах өрөө
нэхэж авах гэж яваа нь энэ билээ. Өглөө vvрийн гэгээгээр замыг нь өвөр дарж чоно огтлоход
баяртай мишээж «Авлага бvтжээ» гэж өөртөө шивэгнэв.
205
Итгэлтийн ажил vргэлж бvтэмжтэй байдаг болохоор бэлэг дэмбэрэлтэй учрал тохиолдвол
баясдаг. Харин муу ёрын учрал тохиолдвол «Азтай аавын хvvд энэ юу болох вэ» гэж бодож
явдаг хvн.
«Тэнгэртэй яваа хvнд чөтгөр ч саад хийж чадахгvй, тэнгэргvй яваа хvнд бурхан ч тус болж
чадахгvй гэж заримдаа хэлдэг юм»
Урд Тамирын өргөн хөндий зөөлхөн хөх униараар мансууран найгаж, дэлгэр зунаас салан
ядаж байгаа дэлхий өвөрмөц гоёмсог бөгөөд дэгжин ажээ.
Зээрд морь толгой хаялан хатирч, халуун архи биед нь таран явсаар өндөр ургасан улиасанд
орлоо. Сэрvvхэн салхи өмнөөс нь тасалдан vлээж, өвлийн гvн нойрондоо бэлтгэж зуны
чимгээ хаян биеэ хөнгөлсөн улиасны орой салхинд битvv шуугин, товцож эхэлсэн газар
гишгэсэн морины төвөргөөний пад пид, пад пид гэсэн чимээтэй нийлэн нэгэн зvйл намрын
дохио өгнө.
Учраатай айлаа сураглаж урд Тамирын өмнө этгээдэд байгааг мэдэв. Харин чухам хаа
байгааг яг хэлээд өгөх хvнтэй тохиолдоогvй учир ойртож очоод сураглах хэрэгтэй болжээ.
Голын захад бууж морио услан нvvрээ угаав. Тамир тунгалаг тэр тусмаа намрын тамир бvр ч
тунгалаг ажээ. Сvрэг загас өмнvvр нь яралзан өнгөрөхөд чулуу аваад шидвэл бужигнан
дөрвөн зvг найман зовхист бутрав.
Итгэлт инээмсэглэн босов. Бие нь улам ч хөнгөрөн тавиун тавтай болоход гэдэс өлсөж
байгаагаа мэдэв. Амгайвчилсан морио хазаарлаж мордоод Тамирыг гарч явсаар удалгvй
улиасны захад гарахад гадна нь сарлагийн ганц торой аргамжсан нэг бор гэр харагдав.
«Орж айлаа ч асууя» гэж бодоод шууд очиж уяан дээр нь зогсоод “нохой хорь” гэж
хангинасан төмөр дуугаар уянгалуулав.
Гэрээс хуучин хvрэн дээлтэй чавганц гарч ирээд ирсэн зочин руу ямар ч хvндэтгэлгvй хуцаж
байсан дөрвөн нvдтэй улаан халтар нохойг барьж авлаа.
Бvдvvн халтар нохойн суран хvзvvвчнээс бариад «аахай чи тэгээрэй» гэж байгаа авгайн
дэргэдvvр Итгэлт гарахдаа «сайхан намаржиж байна уу» гээд гэрийн vvдэнд очсоноо нvд нь
орой дээрээ гарч биеэ хураан зогсов.
Итгэлтийн нvдэнд vнэхээр vнэмшиж боломгvй хачин юм харагдав. Хуучин хөх дээлтэй
эмэгтэй цааш харж суугаад хонины хашаа засаж байгаа нь ийм байдалд оруулжээ. Тэр
эмэгтэйн бvдvvн хар гэзэг, гунагар хvзvv, нарийхан бөгөөд ер бусын гоолиг бэлхvvс нь олон
удаа тохиолдсон танил боловч одоо ингээд байж баймааргvй хvнийг санагдуулав. «Байх
ёсгvй дээ» гэж Итгэлт шивэгнээд авгай руу ярвайн харлаа.
Нохой хvзvvдэж байгаа авгай ч гэрийн нь vvд дээр гөлрөн зогсож байгаа хvнийг гайхан хэсэг
байснаа нугалаа бvрд нь хатуу амьдрал бат шингэсэн нvvрэнд нь баярын туяа алгуурхан
тодров.
—Долгор, хvv минь эргээд хараач гэж ер бусын эелдэг бөгөөд долгилсон дуугаар хэлэв. Энэ
авгайн нэрийг Дэжид гэдэг. Өвгөнтэйгээ хамт амьдардаг бөгөөд гарсан гурван хvvгээс нь
vлдсэн ганц нь Заяын хvрээн дээр сууж байгаад хvрээ оржээ. Явснаас хойш арав гаруй жил
болсон авч нэг ч удаа буцаж ирээгvй. Сонсвол гандан гэгч ариун номын оронд суугаа ном,
эрдэм бясалгаж байгаа сурагтай байв. Гэтэл нэг намар ариун шашны мөр хөөсөн тэр хvv нь
цагаан бурхнаар нас барсан тухай гашуудалтай сураг сонсож өвгөн дан мориор хvрээ орвол
гарцаагvй vнэн байв. Ингэж хоёр хөгшин их говийн хуурай хөрсөнд байгалийн ямар нэгэн
тохиолдлоор ургаж том болоод дөрвөн зvг найман зовхист цацсан vрээс нэг нь ургалгvй
өмхөрч байгаа тоорой шиг өнчрөн хоцорчээ.
Өвгөний нэрийг Баяр гэдэг бөгөөд уул нь урд Тамирын эхээр нутагтай Жамсран бэйсийнх
206
гэдэг жижиг засаг хошууны айл юм. Олноо өргөгдсөний тавдугаар онд Заяын гэгээн Богдын
дэмжлэгээр тэр хошуунаас арав гаруй өрх таслан дээрэмдэж авсны нэг нь Баярынх ажээ.
Хэдэн жилийн өмнө урд Тамирын бургасанд өвөлжиж байхад энэ нэг явдал болсноос хойш
Баярынх ам гурвуулаа болжээ. Тэр жил өнтэй байснаас Тамирын гол харз элбэг бөгөөд хэд
хэдэн нугас ч өвөлжжээ. Нэг өдөр Дэжид авгай бургас тvvгээд голын захаар явж байтал усны
нөгөө талаас хөх дээлтэй толгой нvцгэн эмэгтэй хvн ирж явлаа. Бургасны чөлөөгөөр
ажиглавал vс нь сэгсийн хийсэж, хөл нь салдар балдир яваа нь галзуу буюу согтуу аль нэгний
тэмдэг бололтой. Энэ бол Долгор байлаа. Иш Долгор минь чамайг зовлонгийн туйлд хvрээд
ухаангvй гэлдэрч явахад чинь сайн санаат хvн харж байсныг хэн мэдэх билээ. Тамирын
бургас тvvнийг нуужээ.
Долгор шууд явсаар уур савссан харз руу ороод гар нь хоёр дахин гялалзан мөсөн доогуур
далд орж билээ. Тэр vед «Хорвоо чи хvний зовлонд цадах болоогvй юу?» гэсэн гаслангийн
дуу хангинан гарсан юмсан.
Дэжид гуай дуу алдан хашгирч эмэгтэйн орсон харзаас арваад алхам байгаа хөлийн цоорхойд
гvйн очтол ухаангvй болсон Долгор хайргадан урсаж ирэхэд нь хормойноос нь барьж авлаа.
Дэжид гуайн сандарсан дуугаар ойрхон шиг бургас огтолж байсан Баяр гуай сандран ирж
хоёр хөгшин Долгорыг дамжлан гэртээ авчраад биенээс нь хувцас хунарыг нь салгаж хэсэг
зуур тvрvv урагш нь харуулан хэвтvvлжээ. Хамар амнаас нь ус баахан гоожиж байснаа
амьсгаа ороход нь vзvvрсгэн нэхий дээлд битvv ороожээ.
Шөнө нь бvр ухаан орсон боловч халууран хэдэн сар vлгэн салган өвчтэй байлаа. Алдаг оног
хоолтой байсан боловч сайхан сэтгэлт хоёр хөгшний асралтын ач, өргөлтийн сайн, залуу
чийрэг биеийн хvчээр хавар нь тэнхээ тамир цог жавхаагvй боловч эрvvл хvн болжээ. Зун нь
бvр тэнхээ орж Баяр, Дэжид хоёрт төрсөн vр шиг нь хайрлагдан, тэдний бvх хөрөнгө нь
болсон хоёр сарлаг, нэг хайнагийн шарыг бөөцийлөх ажилд тусалдаг болжээ.
Долгор өөрийн биед оногдсон энэрэлгvй хатуу амьдралаа уйлан байж ярин өгөхөд «Хvv
минь амиа хорлосон хvн чинь эрлэг номон хааныд хvний амины хэрэгтэй очдог юм гэдэг
шvv хөөрхий. Ийм сайхан залуу хvн яаж vхэж болох юм бэ. Амьд явсан хvн алтан аяганаас
ус уудаг юм» гэж Дэжид гуай зэмлэн сургав.
— Би vхье гэж бодоогvй. Харин ухаангvй явсаар тэр харзанд орчихсон. Дэндvv их зовлон
намайг сохолсон юм гэж Долгор хариулжээ.
Yнэндээ Долгор vхье ч гэж бодоогvй vхэхгvй ч гэж бодоогvй, хvнд зовлонгийн пад
харанхуйд бэдчин амьдралын нь найдварын ганц зул болсон хvvгээ эцгийнхээ хойноос
хэлэлгvй явсныг сонсоод бодох, харах чадлаа алдсан билээ.
— Сохорсон ... зовлонтой хvн сохордог юм бол энэ хорвоо сохроор дvvрэх сэн. Хорвоогийн
хvний жаргалтай нь нар сар шиг байхад зовлонтой нь од шиг олон байдаг юм гэдэг шvv гэж
Баяр гуай хөмсгөө зангидан vлэмжийн гvн бодол болон хэлжээ.
Сайн санаат хоёр хөгшин зовлонт бvсгvйд амьдралын итгэл буй болгож өгөх гэж vлэмж хvч
зарсан. Энэ зvтгэл нь ч талаар өнгөрсөнгvй.
Долгорыг явснаас хойшхи тав дахь өдөр урд Тамирын эрэг, яг Долгорын орсон харзын ирмэг
дээр морьтой хvн ирээд «Ээ бурхан минь. Яасан хатуу хорвоо вэ» гэж хашгираад залбиран
морины амыг эргvvлж нvдээ анин маань мэгзэм холин уншаад давхин арилжээ. Тэр бол Ням
гуай байсан юм. Гэвш ламын явуулсан хайнаг тэргийг авч Долгорын ор сураггvй алга
болсныг сонсоод Итгэлт «Юу ч гэсэн Хонгортой уулзаад ир» гэж Нямыг явуулжээ.
Ням, Хонгор хоёр элдвээр сураг тавьсан боловч юу ч олж мэдсэнгvй. Аргагvй болсон Ням
буцахын өмнө хvрээ эргэж яваад нэг авгайгаас асуусан чинь «Хэдэн өдрийн өмнө согтуу
207
галзуу нь мэдэгдэхгvй залуухан бvсгvй хажуугаар минь өнгөрсөн. Би гайхаж хойноос нь
хараад байсан чинь тэнд малгайгаа хаяад авалгvй явсаар Мааньтын шилээр давж бараа
тасарсан» гэжээ.
Ням заасан зvг рvv хэсэг яваад сэжиглээд хэн ч авалгvй хэд хоносон лоовуузыг цасан дээрээс
олжээ. Тэгээд Хонгор хvv Чимэгийн хашаанд уяж орхисон морио авч унаад Долгорын
мөрийг мушгин явж Тамирын голын эрэгэнд тулаад буцжээ.
Ням буцаж очоод Долгор бvсгvй урд Тамирт унаж vхсэн тухай яриа тарааснаар барахгvй Луу
гvний хvрээн дээр очиж багш ламдаа даш хадаг, мөнгө янчаан Эрдэнэ хvрээ орж ирэхдээ
Долгорт авчирч өгсөн ногоон дурдан бvсийг1 барьж зуурдаар vхсэн бvсгvйн бодийг
хөтлvvлээд бас зургаан толгой шvдэнз тарааж ерөөл авчээ.
Итгэлт Долгорын vхсэнийг сонсоод царай нь барзайн хувирснаа өөрийн биш зэвхий дуугаар
«Нэг нь төрж байхад нөгөө нь vхэж байдаг хорвоогийн ёс болохоор яая гэх вэ дээ» гээд
босож мордоод хvрээн дээр очиж дөрвөн гэлэнгийн гvнрэг хуруулсан бөгөөд гудамжинд
багшийндаа орох ээлж хvлээсэн арав гаруй лам нар дайралдахад нь дэргэд нь очиж өврөөсөө
нэг мөнгөн янчаан гаргаж «Лам нар минь ерөөл айлтгая» гээд дунд нь өгчээ.
Буцах замдаа «Өгсөн нэг янчааныг минь хуваах гэж дээлдээ хvрдэггvй байгаа даа» гэж
бодоод инээх гэснээ гэнэт царайгаа хувирган дуугvй болжээ.
Сайн зантай хоёр хөгшний тvшигт орсон Долгор хvнтэй уулзахгvйг хичээн, хонь хариулж
явахдаа нөхөр хvv хоёрынхоо тухай бодно.
Өөрөө Эрдэнийн өмнө аргагvй гэмтэйгээ мэдэвч хvний газар, ямар ч нинжин сэтгэлгvй
орхиж алга болсон Эрдэнэд гомдоно. Харин хvvдээ гомдох сэтгэл Долгорт байсангvй.
«Хөөрхий бид хоёроос болж тэр нялх амьтан хvний нутагт ямар зовлон vзэж яваа бол» гэж
бодоход зvрх эмтрэн нулимс нь хаалтгvй асгарна. Эрдэнийн тухай бодохдоо өөрийгөө
зөвтгөхийг хичээнэ. Батын тухай бодохдоо өөрийгөө буруутгахыг хичээнэ.
Өдөр бvр хэдэн удаа уйлах учраас нvд нь vргэлж хавантай явах бөгөөд нэгэн удаа гэзгий нь
самнаж байсан Дэжид «Хvvгийн минь толгойд хэд хэдэн цагаан vс буй болчихжээ. Залуу
хvнд тусгvй. Зулгаагаад хаячихъя» гэхэд нь Долгор «Хэрэггvй ижий минь зовлонгийн минь
тэмдэг болон vржиг. Ижий би сахил авч чавганц болох юмсан» гэхэд нь авгай нулимсаа
асгаруулан «хvv минь болохгvй, эм хvн бузар арилаагvй байхад сахил хvртэж болдоггvй юм
гэнэ билээ» гэжээ.
Долгор шинэ амьдралдаа дасаж хоёр хөгшний төрсөн охин шиг дотно болж ажилд нь туслан
Эрдэнэ, Бат хоёрыг бодож зvvдлэн явсаар хувьсгалтай золгожээ.
Амьдрал өөрийн батлагдаагvй хуультай бөгөөд хэн бvхнийг тvvгээрээ хөтлөн залдаг жамтай.
Энэ ч учраас Долгор амьд яваа болохоор амьдралын хатуу хуулиар залагдаж байв. Ойроос
Долгорыг нутгийн нэг бэлбэсэн эр Содном гэгч сууя гэж хоргоодог болов. Анхандаа «сууя»
гэдэг vгийг жигшин тvvнийг хэлсэн Содномыг хөөдөг байсан бол сvvлдээ «хэрэггvй Содном
минь. Би нөхөртэй хvн» гэх боловч тvvний vгийг тэвчээртэй сонсон байн байн санаа алдаж
байдаг болов.
Содномын гуйлт Долгорын зvгээс талархал аваагvй боловч тvvнийг амьдралд ойртуулж,
амьд явахын баяраар ундаалж байсан сан. Долгорын сэтгэлд амьдралын хvсэл эрмэлзэл
аажим боловч зогсолтгvй хуримтлагдан томорсоор байлаа.
— Залуу хvн хэдий болтол ганцаар явах юм бэ. Ханьтай болбол дээр байх. Өвгөд дээдэс нь
төлөв томоотой л улс юмсан гэж Долгор, Содномын яриаг мэдсэн Дэжид авгайн хэлэхэд:
— Зvгээр л хvн шиг байна. гэвч би Эрдэнийн амьд байгааг хараагvй цагт хэнтэй ч суухгvй
гэж хэлээд Долгорын уйлахад Дэжид гуай ч хайлж гардаг байлаа.
208
Содном бараг өдөр бvхэн ирж Долгорыг гуйна. Долгор ч хөдлөхгvй хатуу байлаа.
— Долгор минь. Би чамд сэтгэлтэй болжээ. Ингэхэд чи дэндvv хатуу аашилж байна даа.
Амьдралд далавчаа хугалуулж элгээ эмтрvvлсэн бид хоёр бие биедээ тvшиг бvтэн элэгтэй
болж болох сон. Жаргал тун ч ойрхон байна сан.
— Содном минь би хvний ёсолж авсан эхнэр шvv дээ.
— Тийм нөхрөөр яадаг юм бэ?
— Чи намайг битгий зовоо. Би Эрдэнийг амьд явахыг нь хараагvй цагт хvнтэй суухгvй.
Содном минь чи амьдралаа бод. Намайг хvлээж огт болохгvй.
Содном Долгорыг зөвхөн хань гэж бодсонгvй. Долгорын гуа vзэсгэлэн, тvvний дорой зөөлөн
мэт боловч эрс хатуу зан, сэтгэлийг нь эзэлж, зөвхөн Долгортой суусан цагт өнчрөл
бэлбэсрэлийн хатуу хайрцгаас гарч чадах мэт бодогдоно.
Долгорт Содномыг жигших сэтгэл байсангvй. Зөвхөн өөрийгөө Эрдэнийн ёсолж авсан эхнэр
гэж хатуу бодсон бодол тvvнийг Содномын эхнэр болохоос хамгаалж байлаа.
Ингэж амьдарсаар нэг өдөр хонины хашаа боож байхад нь уяан дээр буусан Итгэлт араас нь
хараад таньжээ.
— Долгор хvv минь эргээд хараач гэж Эрдэнэ ирлээ гэж андуурсан Дэжид гуай хэлэхэд
Долгор эргэвэл нvд нь дугараг болсон Итгэлт зогсож байлаа.
Долгорын нvд хорслоор дvvрч гөлөрснөө амьтан руу гэтэж байгаа шилvvс шиг биеэ хураан
хөлөө алгуурхан зөөж явсаар Итгэлтэд бараг тулж очоод «Миний зовлонд чи бас цадаагvй
юу» гэхэд Итгэлт худлаа инээмсэглэн «Чи минь юу болж байна. Амьд уулзсандаа баярлах
ёстой биш vv? Юу ч гэсэн золгоё» гээд гараа сарвайхад Долгор хөдөлсөн ч vгvй дуугарсан ч
vгvй. Гэвч тvvний нvд чаддаг сан бол Итгэлтийг тасчин идэхээс буцахгvй байгаа сэтгэлийг
илчилж байлаа.
— Долгор минь би чиний хойноос Ням гуайг явуулсан шvv дээ. Харин цаад зөнөг чинь
хутгаж орхисон. Гэтэл би өнөө өглөө чамайг энд амьд байна гэж сонсоод тус болъё гэж
ирсэн...
— Уухай, Надаас чамд авмаар юм бас байна уу?
— Иш. Тусалъя. Тус болъё гэж ирсэн гээд байна шvv дээ. Итгэлтийн хурц нvд ингэж байхдаа
Долгорыг ажиглав. Урьдын Долгор биш болжээ. Тvvний нvvрэнд оргилж байдаг амьдралын
гал, идрийн цог жавхлангvй болсон авч насжин тогтсон эмэгтэй хvний намбатай гуа
vзэсгэлэн буй болжээ. Дөрвөлжин магнайд нь буй болсон vрчлээ хvртэл шуугдан хацар,
нарийсаж, өндөржсөн хамартай яг л дvйжээ.
Бас ч Итгэлтийн сэтгэлийн буланд гэмшлийн өчvvхэн туяа байсан нь Долгортой учрахад пvр
пvр хийн сэргэж ширvvн харьцахыг хориглож байлаа.
— Чи бушуухан зайл гээд Долгор ухасхийхэд Итгэлт зайлж хөөрхий эмэгтэй таварцаглан
унав.
Дэжид авгай Долгорыг тэврэн өндийлгөж «хvv минь тайвшир» гээд Итгэлт өөд харснаа
— Чи чинь Итгэлт vv гэж асуув.
— Тийм ээ. Би Итгэлт гэж тайван бөгөөд бардам хариулав.
— Тэгвэл хvv минь явж vз. Энэ хvvхнийг дахин тамлах хэрэггvй.
Итгэлт явсангvй. Эндээс бушуухан явсан чинь дээр. Юу хийх юм бэ гэж нэг сэтгэл хэлэвч
нөгөө сэтгэл нь vvссэн гал өчvvхэн боловч унтраагvй орхивол их тvймэр болж магад байдаг
болохоор болбол vvнтэй эвлэрээд явбал зvгээрсэн гэж зөвлөж байлаа.
— Долгор минь урьдын явдлыг мартаж, хойтын амьдралыг бодвол дээр биш vv? Би чамд тус
болоход бэлхэн л байна.
209
— Бушуухан зайлаад аль. Тэр л надад тусламж ... гэж Долгор өндийн шийдэмгий хэлжээ.
Итгэлт эвлэрч чадсангvй явжээ. Харин нутагтаа эргэж очоод Долгортой уулзсанаа хэнд ч
хэлээгvй бөгөөд хойно Долгор амьд гэдэг vгээр санаснаа хийсэн нэгэн цагт алсын
бодолтойдоо хэмжээлшгvй баярлан бахархаж билээ.
Х
Тvргэн урсгал, шил шиг тунгалаг усаараа тоглон гайхуулж байгаа Тамираас Итгэлтийн адуу
ус уугаад билчээртээ азарга азаргаар цувран гарахад тvvний хойноос хээр морь унаад
бөгсөнд нь булцуутай нарийхан хар модон уургаа барьсан Хонгор явна.
Хонгорын морь хазаар даран хөндөлдөж, уурга нь савлан сvртэй бөгөөд ихэмсэг харагдана.
Ингэж хэсэг явснаа бууж олмоо чангалаад уургаа газар хаян мордоод адуугаа vргээн
давхиснаа мориныхоо хажуу тал руу унжин чулуу шvvрэх гэж оролдоно.
Хоёр дахин мориноосоо ойчсон боловч сургуулиа зогссонгvй. Заримдаа гарын vзvvр нь
газарт хvрэвч чулуу авч vл чадна. Сvvлийн хэдэн өдрийн турш Хонгор морины хурд дунд
чулуу шvvрэх сургууль хийсэн билээ. Эцэст нь газар хvрдэг болсон. Гэвч чулуу авч бас л
чадахгvй байлаа.
Нэг удаа ойчсоны дараа зvvн хөл дээрээ майжигнан доголж морио хөтлөн хэсэг явснаа
мордож «заавал болгоно доо» гэж шvд зуун шивэгнээд мориндоо ташуур өгөв.
Уулаасаа омголон морь ташууранд улам галзууран хурдлав. Хонгор буруу тал руугаа унжин
бөөрөнхий чулуу шvvрэн автал нөгөө талын хөл нь эмээлийн дээгvvрээ давуулсан дөрөөнөөс
мултран өрөөсөн хөлөөрөө дөрөөндөө чирэгдэв.
«Дөрөөндөө чиргvvлж, дөрвөн мөчөөрөө тасчуул» гэсэн хараал бол монгол хvний хамгийн
булай хараал билээ. Морь нь vргэж улам хурдлав. Хонгор ойн буун газар цохилж, гар нь
сарвалзан, дээл нь сэвсэлзэж морио улам vргээнэ.
Ашгvй аз болж гутал нь сугаран Хонгор vхсэн элээ шиг навсайн vлдэв.
Салсан гутал нь хаягдаж, vргэсэн морь гөлмөө дэрвэлзvvлэн адууны зvг харвасан сум шиг
алга болов.
Нэг удаа босох гээд Хонгор яраглан буцаж хэвтсэн боловч удалгvй нvдээ дахин анин,
хөмхийгөө зуун босоод хэдэн удаа дэвхэрч дэвхрэх бvрдээ «ёо» гэж дуу алдаж байв. Өрөөсөн
гараараа сvвээгээ барин найган зогсож байснаа адууны зvг алхав.
Сvвээ, суга нь хэд хэдэн газраа тэсэж боломгvй өвдөвч шvд зуун явсаар орхисон уургаа авч
хэсэг зогсов.
Нуруу нь хэд хэдэн газраа шалбарсан бололтой халуу шатан хорсоно. Хуучин хvрэн дээлний
нь ар шимт ногооны шvvсэнд будагдан хар ногоон болжээ. Чулуу шvvрч болдоггvйн учрыг
бодож эхлэв. Урт ганзаганаасаа өрөөсөн гараараа барьж налбал мориноосоо салахгvй мэт
бодогдов. Энэ бодол орж ирмэгц морио тvргэн барьж аваад vзэх хvсэл оргилов.
Уургаа чирэн хазганан явсаар эмээлтэй морио барьж аваад буруу талын урд ганзаганд хуйваа
залгаад мордов.
Хэд хэдэн удаа шалгаж vзсэний дараа зоригтой гэгч нь зангидсан гарын чинээ чулуу атгаж
аваад хуйваа даган эмээл дээрээ гараад гар доторхи чулуугаа ялалтын баяр гялалзсан нvдээр
харж инээмсэглэв.
Хонгор инээж, Хонгор баярлаж, бvх болсон явдал, хөхөрч шалбарсан биеийн өвчнөө мартаж
сэтгэл нь хөөрөн оргилов. Yд өнгөрөхөд харж цохсон чулуугаа алдалгvй шvvрдэг болсноор
барахгvй хоёр талын алинаас ч авч чаддаг болжээ. Уургаа авч гэрийн зvг явахад аяндаа дуу
дуулж, хурдалж байгаа морь нь удаан юм шиг Тамирын хөндий явцуу мэт санагдаж байлаа.
Дуу хангинуулан аялж, хурдлан явтал тугал буцаагаад харьж явсан Сvрэнтэй дайралдав.
210
— Чи хаачаад ирэв? гэж Сvрэн бvлээнээр инээмсэглэн асуув.
— Адуугаа услаад, бас дээд хотоор айл хэсэж яваад ирлээ гэж Хонгор хариулав. Сурсан
сургуулиа Сvрэнд vзvvлж эрмэг чадалтай эр болсноо тvvнд гайхуулахаас илvv сайхан юм
vгvй болсон Хонгор: «Сvрэн чи намайг хараач» гээд ухасхийн адууны бөөн хомоолоос
шvvрч аваад шидсэн чинь гай болж Сvрэнгийн нvvрэн дээр бутрав.
Болчимгvй хийсэн хэрэгтээ гэмшсэн Хонгор толгойныхоо алчуураар нvvрээ цэвэрлэж байсан
Сvрэнд юу ч хэлэхээ мэдэхгvй тvмэн гэмшил бадарч барзайсан царай гаргасаар ойртон
очлоо.
— Өвчтэй золиг. Мориноосоо унаад vхвэл яах юм бэ гэж Сvрэн өндөр юман дээрээс унаад
ямар ч гэмтэлгvй босож ирсэн ганц хvvхдээ загнаж байгаа эхийн дуугаар зэмлэв.
— Би чамайг ононо гэж огт бодсонгvй хэмээн Хонгор гэмшилтэйгээр хэлээд Сvрэнгийн
хацар дээр vлдсэн хомоолын vртсийг авах гэж алгаараа илснээ гар нь хацар дээр нь наалдсан
мэт хөдөлж чадахгvй болов.
Сvрэнгийн царайд улаан туяа цацран хөдлөлгvй зогсох бөгөөд Хонгорын нөгөө гар нь
Сvрэнгийн гарыг атгаж авлаа.
— Чи ингэж байж мориноосоо ойчно доо гэж Сvрэнгийн хэлэхэд зэмлэх, сайшаах ямар ч
шинж байгаагvй бөгөөд энэ бол хэлэх юмаа олж ядсан хvнээс арай ядан гарсан vг байв.
Нэг хэсэг ширтэлцэн байсан дөрвөн нvд аяндаа буруулж Хонгор ч аажмаар нэг гараа татаж
нөгөө гараа сулруулав. Их хайраар ширтэлцсэн дөрвөн нvд бусад хvнд эв хавгvй болдог
боловч бие биедээ улам гуа болдог болохоор энэ дөрвөн нvд ч бие биеэсээ шинэ сайхан зvйл
олж аваад буцав.
Бас энд чинь гээд Сvрэнгийн магнай дээр байгаа хомоолын vртсийг зөвхөн хурууны
vзvvрээр, нямбай хvн дээл дээрх vсээ авч байгаа мэт цэмцгэрхэн авч няслав.
— Морин дээрээсээ юм шvvрч байгааг аавд чинь хэлнэ шvv гэж Сvрэн зэмлэнгvй хэлснээ
тэсэж чадалгvй жуумалзан инээв.
Хонгор ч хөгжилтэй инээв. Сvрэн Хонгорын мөрөн дээрээс аяархан татаж далы нь харснаа
«чирэгдээ юу» гэж огцом асуув.
— Чи гvвээд аль л даа.
Сvрэн хэдийгээр хичнээн арчивч ногооны шvvс яаж арилах билээ.
— Хvvхэд шиг. Аав чинь мэднэ дээ. Яана.
— Чулуу шvvрэх чинь халхын сайн эрийн ажил шvv. Би чамайг дvvрээд явъя.
Яршиг, чи өөрөө яв. Хонгор мордож эргэн харсаар, харах бvрдээ дvvрэн хайрын инээмсэглэл
бэлэглэж, хариуд нь бас тvvнийг авч явахад ертөнц, амьдрал юутай сайхан байлаа.
Хонгор өдөр өнгөрөх тутам морин сургуульд чадамгай болж давхилт дундаа чулуу шvvрээд
гэдрэг нь хvчтэй шидэж чаддаг болсноор барахгvй, дөрөөндөө чирэгдэн яваа дvр vзvvлэн
давхиж чаддаг болжээ.
Нэг удаа Сvрэнд сургуулиа vзvvлэхэд тvvний сэтгэлд догдлол, бахархал хоёр хослон байж
билээ. Хvнийг хайрлаж, тvvний төлөө догдлол, тvvний хийж байгаа юманд бахархаж байх нь
хvн болсны ёстой аз, жаргал гэдгийг Сvрэнг харсан хvн ойлгох байсны адил хайртай хvндээ
чадал эрдмээ vзvvлж байгаа хvн ямар хvч самбаатай болдгийг Хонгорыг харсан хvн ойлгож
чадах байлаа. Хонгорын сэтгэл баяраар дvvрэн, биед нь уран чадал, хvч зориг бадран, урьд
нь олигтой болдоггvй юм нь хvртэл Тамирын урсгал шиг амархан бvтэж байлаа.
Намрын адаг сарын нэг өдөр Итгэлтийнх өртөөний ээлжийн морь явуулах болж аль ороо
тарган морьдыг барилахад Тамирын голын шилдэг уургачид цугларав.
Урьд өмнө Галсан иймэрхvv ажлын vед бvхний магтаалыг хvртэж, ярианы гол болон
211
гайхуулдаг байж билээ. Энэ удаа ч Галсангийн уран хаялт, эвтэй бөгөөд хийгий нь дайруулан
ямар ч морийг эргvvлдэг таталтыг цугларагсад vгээ олж ядан магтаж байлаа.
Ороо хээр гэж алдаршсан пагдгар зузаан биетэй бор хээр морийг барих болж хоёр ч хvн
модон сэтэр зvvж алдав.
— Галсан ах бид хоёрт шургуулаад аль гэж Хонгор хэлэв. Итгэлт хvv нь адуунд эр чадалтай,
овоо уургач болж байгааг мэдэх боловч ороо хээрийг шургуулж уургалах өдий гэж бодоод
«онгирсон дамшиг минь гуд татуулж vхэх нь vv» гэлээ.
— Ах аа та Хонгорыг мэдэхгvй байна. Айхтар болсон шvv гээд Галсан Хонгор руу харлаа.
— Би эмнэг хvрэн азаргыг тогтоодог юм гэж Хонгор нам дуугаар хэлэв.
— Задарсан дамшиг, билчээрт азарга уургалдаг байх нь ээ гэж Итгэлт дотроо инээн хэлэхэд
тvvний vгэнд зэмлэх өнгө огт байсангvй.
Хvv нь ороо хээрийг уургалаад тогтоовол Итгэлтэд тvvн шиг баяр хаа байх билээ.
— Та хоёр тэнд зогсож бай. Бид шахаж өгье гээд Итгэлт эргэснээ зогсож Галсанг дуудаад
«Эхлээд цаадахдаа өгөөрэй» гэж шивэгнэн хэлэв.
Хээр морь Хонгор Галсан хоёрын дундуур харвасан сум шиг чавхдан дайрч өнгөрөхөд
Хонгор мориныхоо далтай хацраа нийлvvлэн сунаж уургаа хаян эргvvлсэнд нарийхан хуйв
морины чахлуураар чавдан орлоо. Харсан бvхэн Хонгорын уран хаялтыг магтахад Итгэлт
«Дамшиг минь гуядаад тат тат» гэж эмээл дээрээ тогтон ядан хашгирна.
Хонгор, хээр морийг тогтоосой гэж Итгэлтээс өөр бас нэг хvн сэтгэл, зvрхээ шаналуулан
бодож байлаа. Энэ бол хэдэн өдрийн өмнө Хонгор унаж амийг нь мэдvvлж өгсөн бор даагыг
унаад vнээ гилж явсан Сvрэн юм. Харин:
— «Аргагvй л уургач хvн юм даа», «Адууны дэргэд нvvр бардам зогсох эр дээ» гэж зэрэг
олон сайхан vгийг амтай бvхнээс сонсож сурсан Галсанд атаархах сэтгэл аяндаа оволзов.
Учир нь морь уургалах бvрд нь Галсанг мялааж байдаг vг одоо Хонгорыг мялааж байлаа.
— Уургач хvv юм даа.
— Адуутай хvний хvv шиг байна.
— Хуйв нотлоод авч байгаа юм шиг.
— Морио гуядаж байгаа самбаа нь, өнчин хурга уургалж байгаа юм шиг гэх зэрэг хvмvvсийн
шагшин ярилцахыг сонсож байгаа Галсан дотор нь харлахдаа «Таталт нь хvчгvй байна»
гэснийг анхаарсан хvнгvй бөгөөд гай болж сонссон ганц өвгөн «Нас нь бага цус нь шингэн
байна даа. Эр бие гvйцээд ирэх дээр энэ хvvгийн гараас арслан ч мултрахгvй» гээд толгойгоо
алгуурхан ганхуулж байлаа.
Уургаа хагас алд ахиулж авсан Хонгор эмээлийнхээ араар суугаад татахад хээр морины нь
толгой өөрийн эрхгvй эргэлээ.
— Дамшиг чинь тогтоож орхилоо шvv гэж Итгэлт бараг хэлж дуусаагvй байтал уурга чирсэн
хээр морь баруун уулыг чиглэн хангинав.
Хээр морь Хонгор хvvгийн гарт орлоо эргэлзээгvй болсон хvмvvс юу болсны учрыг олж
ядаж байхад Хонгор урд зvгт мориндоо ташуур өгч салхи мэт хурдлав. Хvмvvсийн анхаарал
тэр зvг шилжиж гэдсэндээ эмээлээ чирсэн бор даага давхиж байгааг сая олж харцгаав.
Энэ хэний даага вэ. Хонгорын морь уургалж байгааг бахдан харж байсан Сvрэн салхинд
хийсэж ирсэн навтасаас vргэж бултсан дааганаасаа унаад, эмээл нь холбирон алджээ. Yvнийг
ороо хээрийг тогтоосон бахархалт нvдээ хамгаас тvрvvнд Сvрэнд бэлэглэх гэж харсан
Хонгор хараад уургаа хээр морины хvзvvнд сэтэр болгон vлдээжээ.
Улс гvйцэт ухаарч гvйцээгvй байхад Хонгор алдагдсан даагыг гvйцэж очоод мориныхоо
хажуу руу налан унжиж эмээлийг нь салгаснаар барахгvй цулбуураас нь барьж авсан ажээ.
212
Хvvгээ ил магтахыг цээрлэсэн мэт явдаг Итгэлт энэ бvхнийг хараад «миний хvv ч эр болж
дээ» гэж чанга хэлэв. Энд байсан хvн битгий хэл, алтан намраар гоёсон дуулим хорвоо, ганц
ч vvлгvй цэнхэр тэнгэр, гялалзан жирэлзэх холын аянаа хийж байгаа тунгалаг тамир цөм
Хонгорт бахархаж тvvнийг магтан буй мэт эрхэмсэг бөгөөд гуа байлаа.
XI
Довчингийн дээрэмчид бvрмөсөн устаад шархтай Эрдэнэ өнөөдөр ирж цэргийн эмнэлэгт
хэвтжээ гэдгийг Хуягт мэдэж ирээд Төмөрт нууцлан шивэгнэж хэлэхэд гурил элдэж суусан
Бат нэг ч vг сонсоогvй атал ямар нэг ёозгvй юм болжээ гэж тааварлав. Зовлон туулсан хvн
шинэ зовлонгийн сэжгийг vлэмж соргог хvлээн авдаг бололтой.
Бат босож Төмөр, Хуяг хоёрыг том дугуй нvдээр ээлжлэн ширтэж байснаа айсан зэвхий
дуугаар:
— Надаас битгий нуу. Аав минь яасан бэ? гэж шууд асуухад «Би яасан азгvй амьтан бэ?» гэж
тvvний гөлөрсөн нvд хэлж байлаа. Хуяг амаа мурилзуулан инээмсэглэх мэт болсноо:
— Дvv минь, аав чинь зvгээр шархтай ирээд эмнэлэгт хэвтсэн. Одоо ингээд очиж уулзъя
гэлээ.
Гашуудлын гунигт хар мэдээ сонсоно гэж айн бачимдсан Бат «аав чинь зvгээр шархтай ирээд
эмнэлэгт хэвтсэн. Одоо ингээд очиж уулзъя» гэсэн vгэнд баярлан «шархтай...» гэдэн vгийн
учрыг бvрэн ойлгосонгvй. Бат дахиад олдохгvй учир нэг сайн амьсгалж авъя гэсэн юм шиг
цээж дvvрэн агаар татсанаа:
— За явъя. Тvргэн уулзъя гээд малгайгаа өмсөв.
— Ахад талийгаачийн тухай хэлж болохгvй шvv. Дараа эдгэрсэн хойно нь хэлнэ. Мэдэв vv
гэж Төмөр ачдаа хатуу захижээ.
Хvvгээ ороход Эрдэнэ хэвтэж байснаа өндийж магнай дээр нь vнссэнээ дvрлэгэр нvднээс нь
тунгалаг хар нулимс дуслав.
«Аав минь ижийн тухай сонсож дээ» гэж бодсон Бат гvн санаа алдаад харцаа буруулан доош
харлаа.
— Петр ах ирсэн vv? гэж Бат нэгдvгээрт ачит тэр хvнтэй уулзах гэж оргилсон хvслээс,
хоёрдугаарт эхийн нь тухай муухай мэдээгээр элэг нь эмтэрсэн эцгийнхээ сэтгэлийг тvр
болсон төөрvvлэх бодлоос асуув.
Эрдэнийн царай барайж хөмсөг нь зангиран, хацар нь татвалзсанаа толгойгоо аажим сэгсрэв.
— Хэзээ ирэх вэ?
— Огт ирэхгvй хvv минь.
— Юу?
— Петр ах чинь намайг хамгаалж байгаад алагдсан гээд нам бөгөөд ямар ч өнгөгvй дуугаар
юу болсныг ярилаа. Гэвч Бат «алагдсан»-аас хойшхи vгийг сонсож чадсангvй.
Батын сэтгэлд Петрийн мөнхөд vлдсэн дvрvvд солигдон гашуудлын бөөн хар тээг хоолойд нь
зангиран, амьсгалах агаар тасалдаж эхлэв. Тасалгааны юмсын өнгө аажмаар бараантан
бvдгэрсээр эцэстээ нэлийсэн хар манан болов.
— Би яасан азгvй хvн бэ? гэж гунигтаа хахаж тасарсан битvv дуугаар хэлэв.
— Яая гэхэд дээ хvv минь, дайн гэдэг ийм л байдаг байна. Мөн ч ховор сайн хvн юмсан гээд
Эрдэнэ байшингийн туургыг цавчилгvй ширтэн байхад бvлээн сувдан хэлхээ хацрыг нь даган
бөмбөрнө.
Тэр орой оюутны сургууль дээр гашуудлын хурал болж Бат ямар ч хориглолгvй урсаж байгаа
нулимсаа гарынхаа алгаараа арчин байж Петрийн тухай ярилаа.
Луу гvний хошуу наадмын vед тэрэгний аралд хага цохиж өгсөн мөсөн чихэр, хvрээний их
213
чөлөөнд өлсөж байхад нь өгсөн талх бvгдийг яриад «амьд явсан цагтаа ахаа мартахгvй» гээд
vг нь тасрав.
— Yхэл юунд ингэж сайн хvний амьдралд ховдог байдаг юм бэ гээд нэг хvн эхэр татан уйлж
байсан нь Жаргал байв.
Бусад шавь нар ч гэсэн vргэлж ирж Бат, Жаргал хоёрыг эргэж байсан хөгжилтэй орос даргыг
бодон бодон гашуудан байж билээ.
«Ардын цэргийг ерөнхийлөн захирах жанжин Сvхбаатар танаа өргөн гуйх нь:
Оюутны сургуулийн шавь нар бид, улс төрийг минь хамгаалж яваад алтан амиа алдсан Петр
ахын өшөөг авахын учир ардын улаан цэрэгт орж хувьсгалын муусайн дайсан нарыг vнсэн
товрог болгох хvсэл оргилон байна. Анхааран vзэж бидний хvслийг тогтоон соёрхоно уу?»
гэж шавь нар өргөдөл бичээд бvгд гарын vсэг зурж, хоёр хvн томилуулан явуулсныг
Сvхбаатар хvлээж аваад «Петр комиссар бол манай монголын ард олны сайн, сайхны төлөө
тэмцэж явсан хvн. Та нар ном эрдмээ хичээнгvйлэн сурч, сайн багш нар болох нь дайснаас
өшөө авч байгаа хэрэг. Бас цөм залуучуудын эвлэлийн гишvvн болж сургууль дээрээ vvр
байгуулж тvvнээ «Петр» гэж нэрлэвэл зvгээр» гэж зөвлөв.
Хэдэн өдрийн дараа оюутны сургууль дээр залуучуудын эвлэлийн vvр байгуулагдаж тvvндээ
Петрчvvд гэдэг нэр өгчээ.
Сар гаруй хэвтээд Эрдэнэ суга таягтай боссон боловч vг дуу цөөнтэй, нилээд оворжуу шал
өөр хvн болжээ.
Нэг өдөр Төмөр, Дулмаа хоёр ирж удтал ярилцаж байгаад Долгорын гунигт төгсгөлийн тухай
хэлжээ. Эрдэнийн царай ямар ч өнгөгvй болоод ганц vг дуугарсангvй. Yнэндээ дуугарах ч
чадал байсангvй билээ.
Тэднийг явснаас хойш ганцаар хэвтэж байхдаа өршөөлгvй хорвоод өнгөрvvлсэн амьдралаа
бодно. Долгор vхсэн, тvvнтэйгээ би дахин уулзахгvй гэж бодоход сэтгэл нь хөндий хоосон
болон өөрийн мунхаг бөгөөд богино ухаан, хатуу сэтгэлийг жигшин харааж «бvх хэрэг
надаас гарсан. Надаас болсон. Би дэргэд нь байсан бол хаанаас ийм юм болох билээ» гэж
бодно.
Заримдаа өөртэй нь учирсан бvхэн vхэж vрэгдэж байдаг юм шиг бодогдоод «Би гэдэг хvн
салах хагацах одонд төрсөн амьтан юм уу» гэж бачимдан өөрөөсөө асууна.
Маргааш нь vдийн хирд Бат ирээд учир тоймгvй уйлахад Эрдэнэ хvvгийнхээ толгойг
элгэндээ наан чанга тэвэрч дуугvй хэсэг сууснаа «хvv минь чи бид хоёртой амьдрал арай
хатуу тоглож байх шиг...уйлаад яахав. Нэгэнт ийм болсон хойно сэтгэлээ барьж хатуужна.
Хvv минь чи миний богцонд байдаг торгыг аваад Дашчойнхорын дацанд аваачиж эхдээ
ерөөл айлтга. Бас нэгэн мөнгөн аяга буй. Тvvнийг аваад Консулын дэнж дээр байдаг оросын
сvмд өг» гэлээ.
Зэрэг зэрэг болсон гуниг гашуудал Эрдэнийн сэтгэлийг нугалан эвдэх шахаж байлаа.
Харанхуй манан Эрдэнийн бодлыг хаан мухардуулж байлаа.
Бат нулимсаа ханцуйгаараа арчих зуур толгойгоо сэгсрэв. Эцэг хvvгээ гайхан харлаа.
— Би аваачиж өгөхгvй.
— Би тэр торгыг чинь ижийд чинь хадгалж явсан юмсан. Тэр мөнгөн аягыг Петрийг буцахад
нь бэлэн болгоё гэж бодож байсан юм.
— Би тэр гандан, сvмд чинь очихгvй.
— Аав нь ч эргэж орхилоо. Нэгэнт өгөх гэсэн эзэд нь алга болсон болохоор аваачаад
өгчихвөл тус болохгvй ч хор болохгvй байх гэж бодсон юм.
— Ямар ч тус болохгvй. Богдоосоо аваад цөм яргачин, мөнгө өгөөд л гэмгvй сайн хvнийг
214
алдаг юм. Нvгэл гэж яривал тэд л хийдэг гэж Бат хоолойгоо хяхруулан хашгирахад саяхан
уйлж байсан нvд нь хорсол, жигшлийн галаар эргэлдэж байснаа:
— Яасан ч өгөхгvй гээд Бат анги Эрэнчинг Богд яаж алуулсныг яриад ёстой яргачин,
дээрэмчин гэлээ.
Эрдэнэ хvvгээ ахин шаардсангvй. Батыг явахад нь магнай дээр нь vнсээд «Аав нь юм бодох
чадалгvй болоод байна» гээд гэмшилтэйгээр харжээ.
Эрдэнэ өдөр ирэх тусам сайжирч таяггvй босож явдаг болов. Төмөр нэг удаа эргэж очоод,
цэргээс халагдаж Дулмаатайгаа хамт өсөж төрсөн Сvхийн голдоо очиж хэдэн малтай болоод
ариун цагаан хөдөлмөрөөр амьдрах тухай шийдэж Хатанбаатар вангаас гуйсан нь ёсоор
болж, ардын цэргийн албанаас халагдан тавин лан мөнгө, дээлийн хоёр чисчvv, бярдаан
буугаар шагнагдсан тухайгаа баяртай ярив.
Гурван өдрийн өмнө Төмөр Дулмаа хоёр Хатанбаатартай уулзаж нутагтаа буцаж мал маллан
амьдрах хvсэл мөрөөдлөө ярихад «Би та хоёрын хvслийг сайн ойлгож байна. Ариун
шударгаар амьдарч чадахад чинь итгэж байна. Өөрсдөө сайн ярилцаж бодсон юм бол тусалж
өгнө» гэсэн билээ.
Эрдэнэ бодол болон Төмөрийг ажиглаж байснаа:
— Ээ дээ дvv минь, хичээж л vзээрэй. Хулгайч хvнд дон шvглэсэн байдаг юм гэдэг шvv
гэлээ.
— Ахаа би хулгайч биш гэж танд мөн олон хэлсэн дээ. Хорвоо дээр хоёулахнаа нэг эхээс
төрсөн байж бие биедээ итгэж байвал зvгээр сэн. Би танд хэлсэн vгнээсээ буцаж байгаагvй
байх аа гэж Төмөр гомдолтой хэлэв.
— Чамайг сайн яваасай гэж бодсоноос л хэлэх юм даа.
— Та над мууг хvсэхгvй. Гэвч дэмжлэг хvссэн ариун санааг минь буруу талаас нь нудрах тун
эвгvй байх юм.
— Юу ч гэсэн бодож яваарай. Чи дэндvv цайлган санаатай шvv дээ.
— Тэр ч vнэн шvv.
— Чи тэгээд Тайширт очиж нутаглах хэрэг байна уу? Ээ дээ хэцvv нутаг шvv.
— Нутаг минь муу биш ээ. Тэр чинь бид хоёрын өвөг дээдсийн нутаг. Бид хоёрт тэр нутаг
муу юм хийгээгvй.
— Би ч бараг хөөгдсөн хvн дээ.
— Харгис ноён нь хөөснөөс биш, нутаг ус олон тvмэн нь хөөгөөгvй биш vv?
— За тэр ч яахав. Чи хэзээ гарах гэж байна?
— Нэгэнт таны бие сайн болсон хойно ойрын өдрvvдэд гарна. Yнэхээр ч хэдэн өдрийн дараа
Дулмаагаа дагуулсан Төмөр баруун зvгийг чиглэн ачаа ба хөтөлгөө морьтой гарч билээ.
Хvрээнд урт ч, сайхан ч намар болов. Өдөр бvр номин цэнхэр тэнгэр дээрээс мишээж гол
дээрх айлын зарим нь хvртэл тэндээ өвөлжих гэж байгаа юм шиг хөдлөхгvй байлаа. Гэвч
өвлийн эхэн сар ирж хvйтний vзvvр хvмvvсийн хацрыг илбэж эхлэв.
Өвлийн эхэн сарын нэг өдөр зvvн Сэлбийн зvvн эрэг дэх ардын цэргийн эмнэлгийн цагаан
байшингаас зvvн хөл нь мижилзэн доголсон Эрдэнэ гарч ирлээ. Эмнэлэгт удаан хэвтсэнээс
царай нь цонхийж нvдний нь доод талын арьс сулран vрчийжээ. Хvнд шархдан шаналж
турснаас нvд дvрлийж шанааны яс нь овойжээ.
Эрдэнийг Хуяг, Бат хоёр угтан авч мордуулахад хvv нь сундалдав. Ингээд тэр гурав
Дvнжингаравын дэнж дээр байдаг Хуягийн гэрт очив. Дулмааг байхад халуу бутарч, тос
дааварлан байдаг гэр цэвдэг бөгөөд новширхуу болжээ.
Өдөр бvхэн Хуяг ажилдаа, Бат сургуульдаа явах бөгөөд Эрдэнэ чөлөөний овоо хугацаатай
215
учир гэрийн ажил хийнэ.
Аргын шинэ гарч Эрдэнэ цэргийн яаманд тvшмэлийн ажил хийж байтал Сvхбаатар дууджээ.
Эрдэнийг ороход Сvхбаатар жижигхэн дөрвөлжин цагаан дэвтэр барин дvvрэн баяртай угтаж
ирээд амар мэндийг нь мэдэж биеийг нь асуув.
— Чамд манай ардын намын гишvvний бат илэрхийлэх гардуулан өгөхийг Намын Төв Хороо
над даалгасан юм гээд дэвтрээ өгч «чанга унш» гэлээ.
Эрдэнэ Сvхбаатарын царай руу харж инээмсэглэснээ «Монгол ардын намын төв хорооны
бичиг. Бат илэрхийлэх тэмдэгт бичиг шийтгэн олгосны учир Засагт хан аймгийн Засагт ханы
хошууны Цогтын Эрдэнэ манай намын журам суртлыг зөвшөөрөн хvлээж, шашин төр ба ард
тvмний тусад чин зориг, vнэн санаагаар амь болоод хөрөнгө хайрлалгvй зvтгэсvгэй гэсэн
учир бат илэрхийлэх тэмдэгт бичиг шийтгэн олгов. Иймийн тул аливаа ардын намын гишvvд
нар учрыг мэдэж vнэнийг илтгэн улс төрийн их хэрэгт харилцан туслалцах ажаамуу» гэж
уншив.
— Чи минь Хиагтыг дайрах өглөө намын гишvvн болсон биз дээ.
— Тийм ээ. vvр хаяарахын өмнөхөн.
— Тэр өглөө хаяарсан vvл одоо монголыг гийгvvлээд байхад бат илэрхийллээ авч байна.
— Тийм байна. Жанжин минь. Зорьсон хэрэг биелэх шиг сайхан юм алга бололтой.
— Тэр тусмаа сайхан хэрэг сэтгэлчлэн бvтнэ гэдэг бол хvн болсны гавьяа гээд ширээн дээрээ
байсан хайрцгаас урт цагаан соруултай орос янжуур авч Эрдэнэд өгөв.
— Жанжин та талийгаач Петрийн тухай сонссон биз дээ. Сvхбаатар гvн бөгөөд урт санаа
алдсанаа
— Сонссон. Хайран хvн. Ховорхон эр шvv. Бидний төлөө, монголын ард тvмний төлөө
Зөвлөлт улсын олон тийм сайхан хvмvvс алтан амиа өгснийг мартаж болохгvй юм шvv ...
Петр комиссар та хоёр ч бvр эртний танил шvv дээ.
— Тийм ээ. Эртний танил.
— Хувьсал хийнэ гэдэг сайхан атал хэцvv ажил байна даа. Би Долгорын чинь тухай Хуягаас
сонссон. Харамсалтай юм болж дээ.
— Одоо яахав дээ. Жанжин минь. Би ч гэмшээд барахгvй байна.
— Лав vхсэн байдаг байгаа даа.
— Тэр ч гарцаагvй vхсэн хэрэг.
Тасалгаанд нам гvм бөгөөд хоёр хvний амьсгалах нь дархны том хөөрөг vлээх адил
сонсогдож байлаа.
— Петрийн гэр оронд нь нэг захиа бичье гэж бодох юм. Гэтэл нэгдvгээрт хаа байдгийг нь
мэдэхгvй, хоёрдугаарт орос хэл мэдэхгvй болохоор гээд Эрдэнэ гомдолтой санаа алдав.
— Бид засгийн газрын өмнөөс захиа сэлт бичсэн. Чи монголоор бичээд надад аль. Би
орчуулаад өгье.
— Чингэвэл гялайх нь тэр гээд Сvхбаатарыг харлаа.
—Сvхбаатарын хvнд ажил, хvчир бодолд дарагдан нойргvй хонож сvрхий ядарсан боловч
цог гэрэлтсэн хурц нvд өөдөөс нь ширтэж байлаа. «Хvнд байна. Маш хvнд байна. Гэвч давж
гарна шvv» гэж тэр хоёр нvд хэлж байв.
XII
Өгөөмөр намрын цагт Тамирын сав нутаг сvрхий согтсон онгиргоон бөгөөд өглөгч хvнтэй
төсөөтэй байдаг билээ. Өндөр ургасан өвс халиуран найгаад, намрын цэцгvvд өнгө булаалдан
дөнгөж vзvvр нь шарласан мод нарны гэрэлд шижир алтан туяа цацруулан, хайнаг сарлаг
алаглаж бэлчинэ.
216
Бөртийх ч vvлгvй тэнгэр цайвар хөх туяагаар ертөнцийг гийгvvлэн хаашаа харвал манан
татан, сvрлэг өндөр уул униартана. Айлын тооноор гарсан утаа хvртэл энэ хөхөмдөг
униараас vл ялгарах ажээ.
Тэнгэр намрын ийм өдөр бvхэн ер бусын тайван, ихэмсэг бөгөөд намбатай байдаг. Иймэрхvv
цагт энэ нутгийнхан өөр газар төрөөгvй азаа магтаж хултай айраг, аягатай архи барьж
«хошууны орон тамир» гээд өндөр, нам, нарийн бvдvvн хоолойгоор хангинуулах дуртай.
Өлзийнх хойт Тамирын урдах эрэгт нэг тал нь хадан хошуугаар хашигдсан амны адагт
намаржиж байлаа. Өлзий, ач хvv Хvрэлийн хамт хэдэн өдрийн турш тvvсэн мангир нь хатаж,
Цэнд хvvхэн өрмөө хайлж, холих цаг болов.
Хуягаас удтал ямар ч сураг чимээгvй байжээ. Гэтэл өнгөрсөн хавар нэг хvн ирж хvv нь
Хатанбаатар вангийн цэрэгт эсэн мэнд сайн явж байгаа урамтай хэл авчирчээ.
— Баатар вангийнхантай байлдаж яваа хэрэг vv?
— Манай орныг идэх гэж ирсэн цагааны дээрэмчид, тэдний сvлбээ нарыг дарж яваа юм.
— Ардын нам гэдэг чинь аль талд нь байна?
Анх Өлзий ардын намыг жигшин vзэж байсан. Гэтэл сvvлийн vед сонссон олон хvний
ярианаас ардын нам гэдэг тийм ч муу зvйл биш гэдгийг ухаарч эхлээд ганц хvvгээ тvvний
эсрэг цэрэгт явуулсандаа гэмшин явжээ.
— Манай баатар ван ардын нам бол монгол орныг аврах тавилантай юм гэж айлдсанаар
барахгvй, өөрөө тvvний гишvvн нь болсон. Бодвол танай хvv ч ардын намын гишvvн байх
шvv.
— Гишvvн гэнээ. Албат нь болж дагаж орсон хэрэг vv?
— Тэгж ойлгоход болнл.
— Би ч мөн тэнэг хvн юм. Миний хvн ч мөн ухаантай хvн юм даа гэж Өлзий намуу дуугаар
хэлээд санаа алдав.
Хатанбаатар ван ардын намын алба нь болсон гэдгийг сонссоноос эхлэн Өлзий өвгөний
ардын намын тухай бодол эрс өөр болжээ.
Нэг өглөө Цэнд тосоо хольж ээзгий буцалгаж эхлэхэд энэ жил арван хоёр хvрч байгаа Хvрэл
хvv нь тvлш авахаар хайнаг тэрэгтэй явжээ. Харин Өлзий өвгөн Тамирын хөндий өгсөн аяга
тагш юм эргvvлэн шогшив.
Хvрэл явсаар модонд хvрч тэргээ буулгаж хайнагаа уяв. Асга бvхний захаар ургасан хад,
харсан хvний хvслийг аргамжин авдаг учраас намар цагт Тамирын захын ууланд гарсан
хvvхэд ардаа гэртэйгээ амархан мартдаг юм.
Yнэхээр ч Хvрэл хvv тvлээ тvvхээ мартаад яргуйд орсон ямаа шиг молцоглосон хар цэнхэр
хадыг vмхэлж бут яргуй дамжин гvйв.
— Сайн байна уу? жаал хvv гэж дуугарахад Хvрэл цочин харвал хад идсэнээс ам нь улаан
хvрэн болсон залуу эр зогсож байлаа.
— Сайн, ах та сайн байна уу?
— Сайн... хvvгийн гэр хаана вэ?
— Их амны адагт. Ах аа та юу гэж яваа хvн бэ?
— Ах нь уу? Хад тvvж явна. Миний дvv хэнтэй яваа юм бэ?
— Хэнтэй явдаг юм бэ гэж эгдvv нь хvрсэн огцом дуугаар хэгжvvн хэлснээ цээжээ тvрэн
дээгvvр харж байгаад, «би ганцаараа хайнаг тэрэгтэй тvлээ авч явна. Би vргэлж ганцаараа
явдаг» гэлээ.
— Сайн хvv байна, миний дvv гээд залуу ийш тийш харснаа, —хайнаг тэрэг чинь хаана байна
вэ? гэлээ.
217
— Доор, модны захад буй. Ах аа энэ бутны хад гоц амттай юм та идэхгvй юv?
Тэр хоёр баахан хад идэж аваад залуу дагуулан явж модны жижигхэн чөлөөнд уясан согоо
шиг гурван морины дэргэд очив.
Том том мөнгөн тоногтой, хээ тавьж оёсон хар булигаар гөлөмтэй эмээл морьдын дэргэд
хэвтэж байлаа.
Залуу ногоон дээр тавтай завилан суугаад, Хvрэл рvv харж, инээмсэглэв. Хэдийгээр энэ
залуугийн дуу хөдөлгөөн нь ихэмсэг бөгөөд нилээд настай эр хvний шинжийг зориуд
дууриах боловч vнэн хэрэг дээрээ арван зургаа, долоон насны хvн байлаа. Хөх даалимбуу
дээл дээр ногоон дурдан бvс сулхан ороож, хуучин хар луучин гутал өмсчээ.
Эдэлсэн эмээл, уясан морь, мухар сөөм хиртэй цагаан соруултай гаанс, бvдvvн бөгөөд урт
тэнзэн ташуур бvхнийг нь гайхан ширтсэн Хvрэл хvvгийн нvдэнд энэ хvн бол нас бие
гvйцсэн дэгжин сайхан залуу эр харагдах ажээ. Өмнө нь зогсож байгаа хvvхэд «Ах та» гэхийг
сонссон залуугийн байдал улам ч ихэмсэг бөгөөд намбатай болно.
Хvvг залуу эр ярвайн ширтэж байснаа нvд нь зөөлрөн эрт тэртээ цагт болсон дурсгалт
бодлын яруу туяа нvvрэнд нь тодорлоо.
— Эр хvн, эр хvндээ хайртай байдаг юм даа хөө... за дvv минь энд суу. Хоёулаан хvйтэн мах
идье гээд залуу эмээлийн дэргэд байсан хар булигаар богцоо авлаа.
Хvрэл хvv дуулгавартай хөдөлж заасан газар нь очиж өрөөсөн өвдгөө нугалан цэмцгэр
бөгөөд шошгор суув. Энэ залуу бол Итгэлтийн хvv Хонгор байлаа. Хэдэн өдрийн өмнө
Богдод мөргөөд буцаж яваа хошуу бэйсийн мөргөлчний хөтөлж явсан ижилхэн хоёр зээрд
моринд дурлаж дөрвөн залуу морь өгч билээ. Гэтэл зvvн аймгийн хvнээс өндөр vнээр авсан
хоёр мориндоо ханаагvй мөргөлчин өгсөнгvй.
Хоёр зээрдийг ямар ч vнээр хамаагvй авч өгөх тухай Итгэлтээс гуйхад эцэг нь анхандаа
загнасан боловч «дурласан морио аваад уначихаж чадахгvй бол баян Итгэлтийн ганц хvv гэж
явснаас хоёр мод бариад хот хэсэж явсан нь дээр байх аа» гээд хvvдээ бууж өгөв.
Итгэлт хоёр зээрдэд найман залуу морь өгөхөд эзэн нь «vнэ хэмжээнээс хэтрээд байна. Гэвч
хоёр морио ямар ч vнээр ч зарахгvй» гээд хөдөлсөн хөсөгнийхөө хойноос явахад нь «арван
залуу морь өгье» гэж эцгийнхээ дэргэд зогсож байсан Хонгор хашгирав. Морины эзэн эмээл
дээрээ хагас эргэж инээмсэглэснээ «хvv минь ах нь худалдахгvй» гэж өндийж хатируулжээ.
Эцэг хvv хоёр хэсэг зуур дуугvй бөгөөд урамгvй зогсож байлаа. «Тэнэг дамшиг даа. Гайгvй
сайндаа л дөрвөн залуу морины vнээр аваа биз дээ» хэмээн Итгэлт мөргөлчинг шоолж билээ.
Мөргөлчид явснаас долоо хоногийн дараа Хонгор уяж байгаад тавьсан хурдан хар морио
барьж, Солонгоор илvv гэртээ нууцаар мах чануулж аваад морджээ. Анх vзсэнээс хойш
өдрийн бодол шөнийн зvvднээс салахаа больсон хоёр зээрдийн хойноос мөрдөн явсаар
Жамъян вангийн нутаг өнгөрvvлж гvйцээд нууц дагаж гурав хонов.
Нэг vдэш мөргөлчид хоол идэх vед хоёр зээрдийг аваад баруун өмнө зvгийг барин шууд
зугтахад хойноос нь хэдэн морьтой хvн хөөсөн боловч улам бvр холдсоор бараа тасран
алджээ.
Зvг буруулан тэр шөнөдөө яваад маргааш нь бvхэл өдөр бvгж өнжөөд нутгийн зvг жолоо
дарав. Хойт Тамирын сав нутагт орж ирснээс хойш хоёр ац сэтгэлд будлин явдал нь удаан
болж оволзсон хvсэл эрмэлзэл зориг шийдвэр нь айх эмээх бодлоор солигджээ.
Өчигдөр өглөө vvр цайхын vед энд ирсэн. «Хоёр зээрдийг хараад аав бvх учрыг мэдэх нь
дамжиггvй. Хулгай баригдах тэр цагт...» гэж бодоход тавиад дуртай зvгт нь хөөчихмөөр
санагдана. Гэвч чухам яагаад ч юм бэ харамнах сэтгэл оргилон «дурлаж байж, арай гэж аваад
тавих гэж vv?» гэж ямар нэгэн дуу зогсоо жолоогvй асуугаад байлаа.
218
Ингэж шунаж авсан хоёр морь нь залгиж ч болохгvй, нулимж ч болохгvй хоолой дээр нь
тээглэсэн хатуу бvлх болоод харьж чадахгvй модны чөлөөнд унтаж байхад нь Хvрэл иржээ.
Хонгор, Хvрэл хоёр мах идэж хэсэг ярилцав. Хонгор мах идэх зуур хиймэл ихэмсэг байдлаа
мартаж эхлэхэд өөртэй нь ярьж байгаа залуу эр өөрөөс нь төдий л ахмад биш юм шиг Хvрэлд
санагдаж байлаа. Хонгорын хоолой дээр нь тээглэсэн хатуу бvлх хvvхэдтэй ярьсан эх захгvй
тvмэн ярианд уусан тvр боловч сэтгэл нь амарч байв.
— Та... хэдэн настай вэ? Гэж Хvрэл хvv тvгдрэн асуув.
— Ямар олон vгтэй жаал бэ гэж Хонгор ширvvн дуугаар зэмлээд шахмал бvдvvн дуугаар
хоолойгоо засав.
Хvvхэд гэмшилтэйгээр мөрөө хавчигнан дуугvй болов. Гэвч цаг өнгөрөөн ядаж байгаа
Хонгор удаан дуугvй байж чадсангvй. Тvvгээр ч барахгvй ардаа эхнэр хvvхэдтэй, морины
наймаа хийдэг хvн гэж баахан залав.
— Миний дvv хэдэн настай вэ?
— Арван дөрөвтэй.
— Зайлуул их хvvтэй минь чацуу юм байна гээд Хонгор намбатай хөдөлгөөнөөр Хvрэлийн
толгойг илэв.
Хонгорын энэ бvхий байдал нь Хvрэлийн сэтгэлд нэг vе оволзож эхэлсэн vерхэх хvслийг
нэгмөсөн дарж насаа хоёроор нэмсэн ч тус болоогvйд урам нь хугарсан хvv бууж өгөв.
— Ах аа. Таны морьд яасан сайхан морьд вэ?
Хонгор морьд өөдөө харж санаа алдсанаа толгойгоо алгуур дохих зуур «тийм ээ. Сайхан
морьд» гэлээ. Авсан морьд яах вэ гэдэг бодол дахин орж ирээд сэтгэлийг нь хvлэн базалж
эхлэхэд энэ хvvхдэд өгвөл яах бол гэсэн хvvхдийн гэнэн бодол хvртэл хэд дахин бодогдов.
— Миний дvv моринд дуртай юу?
— Дуртай. Сайхан морь эрийн чимэг. Сайн морь эзэндээ нөхөр гэж манай аав хэлдэг юмаа.
— Заримдаа сайн морь дараа болдог юм шvv дvv минь гээд урамгvй бөгөөд гvн санаа алдав.
— Манай аавд нэг сайн хар морь байсан, аав маань тvvнээ унаад хол явчихсан. Өвгөн аавд
хоёрхон бvдvvн гэдэстэй, шогшихоос өөрийг мэддэггvй хашин морь буй. Унаад жаахан явах
дээр элэг өвддөг юм.
— Одоо орой болж байна миний дvv харь. Ахынхаа тухай хэнд ч хэлж болохгvй шvv. Би
орой танайд очиж унтаж магад. Ахыгаа танихгvй хvн шиг л байгаараа гэж Хонгор хэлээд тэр
хоёр хамт тvлээ тvvн ачаад Хvрэл хvv буцав.
Хvрэл хvv мод ачсан тэргэн дээрээ нvцгэн хөлөө унжуулан суугаад Тамирын хөндийд битгий
хэл, монгол даяар тарж амжсан «Шивээ хиагт» гэдэг дууг хvvхдийн нарийн жингэнэсэн
дуугаар хадаан явахад гэрийн зvг дуртай яваа хайнаг нь жигд бөгөөд тvргэн алхана.
Араас Өлзий гуай, нутгийн нэг өвгөнтэй хамт гvйцэж ирлээ. Нилээд согтуу хоёр өвгөний хэл
нь дультран яриа нь олон болжээ.
— Миний хvv эр болж тусад орсон, Чи харж байна уу? Тvлээ ачаад явж байна.
— Тvлээ ачаад явж байна аа?.... тvлээ ачна гэдэг чинь сайн хэрэг. Хамгийн ухаантай нохой
гэсэн ч тvлээ ачиж чадахгvй. Тийм ээ өвгөн минь.
— Yнэн vг. Шар тос. Тvлээтэй бол нэрж болно.
— Ёстой доо. Чи бид хоёр яг нэг хvн шиг бодож байна. Согтуу хоёр өвгөн баясан солиорч
байгааг сонсоод хvv гижигдvvлсэн юм шиг ход, ход инээн шоолно. Явсаар голын эрэгэнд
тулж ирээд захыг нь барин уруудав. Тамирын гол жаргаж байгаа нарны гэрэлд жирэлзэн
тоглож, ялаа шvvрч байгаа загас энд, тэндгvй пvлхийн vсэрнэ.
— Нэг өглөө бостол Тамирын голын арз болчихсон байвал яана гэж Өлзий хэлэв.
219
Нөгөө өвгөн нь их л хичээнгvйлэн бодсоноо «Дэмий. Чулуун дээр тvрvv урагшаа харж
хэвтсээр байтал элэг хатаж орхино» гээд шvлсээ залгив.
— Нээрэн ч тийм байх аа. Гол сахисаар байгаад л хэдэн малаа тураачих хэрэг болно.
— Би бол ногоон тохой орчим буучихаад л гээд тамшаалан, алгаараа нvдээ арчив.
— Богд ламдаа дээжий нь барина. Тийм ээ?
— Зөв. Манай энд залраад ирнэ дээ.
— Богдоор барах уу даа. Халхын ноёд лам нар заларч ирээд манай Тамирын хөндий гэдэг
чинь даншиг долоон хошуу наадам өргөж байгаа юм шиг болно.
— Чингэвэл эзнээ алдсан хэрэг болно. Тамирыг минь ховх сорж... vгvй нvгэл... зооглож
орхивол яана. Өвгөн минь дээжий нь аваачиж барихаа болъё. Тамираасаа салах гэсэн хэрэг.
— Чиний хэлдэг тvмэн зөв. Ховх сорохгvй ч гэсэн тас зооглож магад. Бас тэгээд бид
мэтийхнийг нь хөөж орхино гээд жирэлзэн урсаж байгаа Тамир руу харснаа
— Өвгөн өө хоёулаа морио усалъя гэж өвгөн хэлэв.
Өлзий дуртай нь аргагvй мориныхоо амыг голын зvг залав. Хоёр өвгөн голын эргэн дээр
очиж буугаад тvрvv урагшаа харан том том балгаснаа бие биес рvvгээ хулгайн нvдээр харлаа.
Хvрэл хvv унан тусан инээж байгааг хараад «инээх юу байсан юм. Настай улсыг шоолж огт
болохгvй. Алдас болно. Миний хvv хайнагаа услаач» гэж Өлзий хэлэв.
Тэднийг гэртээ ойртож очиход гадна нь таван сайхан морь уяатай байлаа.
— Манайд айлчин ирж дээ гэж Өлзий хэлээд амаа сул ангайн нvдээ гvйлгэн харснаа,
— Чухам хэдэн морь байна? гэж асуув.
— Лав л дөрвөн морь байна. Танайд юм бий юу?
— Тамирын голын айл байна хө гэмгvй танил хvн очиход ганц цагаан бөгст гаргахгvй бол
голомт тvшиж утаа манаруулж явсны хэрэг юу байхав дээ. Тийм биз?
— Ёстой доо хө. Өлзийг морио уяад гэрийн зvг найган явтал өмнөөс нь Цэнд бараг гvйх
шахан ирээд «аав аа, Засагт ханы Төмөр гуай ирсэн» гэлээ.
Их согтсон хvнд гэнэт баяр буюу зовлон сонсогдоход архи нь алга болдог гэж ярьдаг нь
ортой vг ажээ. Өлзийн санжигнасан толгой төв болж «Тийм vv. Хvv минь» гэснээ ард нь
амандаа ямар нэгэн дуу гиншин савлаж ядсан өвгөндөө «За хө Засагт ханы цахиур Төмөр
морилж ирээд байна гэнэ. Битгий найгаад л бай л даа» гээд шамласан нударгаа сэгсэрч
эргvvлээд хутгаа буулгаж төв бөгөөд тvргэн алхалж гэрт орлоо.
Өлзий гэрийн баруун талд суугаа Төмөрийг харж намсхийн ёсолсноо хоёр гараа сунган очиж
золгов.
— Тарган тавтай намаржиж байна уу?
— Сайхан намаржиж байна. Та сайн морилж ирэв vv?
Төмөр нvvр дvvрэн инээмсэглэснээ «сайн явж ирлээ» гэж уянгалуулан хариулав. Өтгөн хар
гэзгээ авахуулснаас Төмөрийн царай улам өргөн, баргил бvдvvн сvртэй болжээ.
Өлзий Дулмааг гайхан харснаа:
— Энэ бvсгvй юун хvн билээ? гэж асуув.
— Миний гэргий. Дулмаа гэж Төмөр дvvрэн баяртай хариулав.
— Ээ буруудаа. Өлзий гуай нь таньсангvй. За золгож орхиё гээд өвгөн хоёр гараа сунган
ойртов.
Дулмаа инээмсэглэн босож золгоход өвгөн нvдээ цавчлан бодолхийлснээ:
— Тэр жил Эрдэнийнд очиход орж ирж байсан хvvхэн мөн шиг байна. Аль би буруу таньж
байна уу гэлээ.
Дулмаагийн нvдэнд гунигтай бодлын бvдэг гэрэл тодорч, өнгөрvvлсэн гашуун амьдрал нь
220
жирэлзэн өнгөрөх мэт болоход гvн санаа алдаад тvvнээ булах гэж мишээх дvр vзvvлэн
уруулаа хөдөлгөснөө:
— Тийм ээ гэж нам дуугаар өчив.
Хаврын зөөлхөн боловч яруухан нар ертөнцийг гийгvvлж байхад туулай цасны цайвар
бөгөөд цэвдэг vvл бvрхдэгийн адил инээж баярлаж байсан Дулмаагийн нvдийг өнгөрсөн
гашуун амьдралын мартагдаж яваа бараан манан бvрхсэн боловч хөгжилтэй ярин сууж
байгаа нөхрөө хармагц нvдэнд нь дахин нар мандав.
Төмөр өврөө уудалж боодолтой юм гарган өвдөг дээрээ тавин задалснаа урт хадаг, хорин
мөнгөн янчаан, дугуйтай захиа гаргаж:
— Өлзий гуай хvv чинь танд өгсөн юм гээд өвгөнд барилаа.
— Хуяг минь уу?
— Өөр хэн байх вэ?
— Мэнд сайн л яваа юу?
— Гялалзаж яваа гээд Төмөр ярьж гарлаа.
Хvv нь хэдэн зуун цэрэг захирсан жанжин болсноор барахгvй эгэл биш хvн гэж бишрэн
залбирч явдаг энэ мундаг эрийн жанжин нь байсан гэдгийг сонсоод Өлзий өвгөний сэтгэл
гайхах баярлахын туйлд хvрлээ.
Зуун цэргийг захирсан хvн жирийн биш бурхан байдаг гэдэг vгэнд итгэсэн өвгөн ганц хvv нь
хэдэн зуун цэргийн жанжин болсон болохоор эгэл хvн биш бололтой мэт санагдана. Алтны
дэргэд байсан гууль шарладаг гэгчээр бурхны дэргэд байсан хvн төрөл арилждаг юм болов
уу гэж бодоод хvvгийнхээ гаднах байдлыг хvртэл асууж эхлэв.
— Хvvгээ бат хаалгын байлдаанд явж ирээд баатар болоогvйдээ гомдон ярихад нь чи, бид
хоёр шиг эгэл хvн болдог хэрэг биш гэж байсан юмсан. Над шиг усан нvдтэй, цусан зvрхтэй
амьтан нэхий дээлийн цаана юу нуугдаж байгааг яахин мэдэх билээ дээ гэж Өлзий хэлэв.
Цэндийн хувьд бялхсан савтай сvv айргийн аль нэгийг барьсан хvн хөдөлж чаддаггvйн адил
дvvрэн баяртай багтраад инээж ч чадахгvй, уйлж ч чадахгvй, ярьж ч чадахгvй байлаа.
— Хуяг удахгvй нэг чөлөө аваад та нараа эргэж ирэх байх гэж Төмөрийн хэлэхэд Дулмаа
— Эргэж ирэхээр барахгvй аваачих байх. Өөрөө л тэгж ярьж байна билээ гэв.
— Би ч Тамирын хөндийгөөс салахгvй гээд Өлзий тааламжтай мишээснээ, Төмөр гуай хаа
хvрэх гэж яваа билээ? Гэж асуув.
— Хоёр хоног морь бие амраагаад явна даа гээд Төмөр өссөн төрсөн Тайширтай очиж хэдэн
малтай болон ариун цагаан хөдөлмөрөөр амьдрах тухай бодлоо ярилаа.
— Тийм бол хаа ч монгол нутаг. Манай Тамир сайхан газар. Бас тэгээд гэргийн чинь нутаг
байна. Та энд айл болбол хэн, хэндээ тvшиг гэж Өлзий эхлээд Төмөрийг Тамирын голд айл
болон амьдрах тухай гуйж гарлаа.
Өлзийн гуйлтыг Цэнд хvvхэн ч бvрэн дэмжиж:
— Дулмаа гуай ч хөл хvндтэй болсон бололтой тэр хол газар ядарчихна гэлээ.
Төмөрийн нvдэнд тvмэн баярын тvймэр дvрэлзэн Дулмаа руу хэсэг харснаа:
— Yнэн vv? гэж огцом асуужээ.
Дулмаагийн царайд улаан туяа цацарч нvдэнд нь vл мэдэг мишээл тодорсноо «vнэн» гээд
доод уруулаа хазлан толгой дохив. Олоод хоёр сар гаруй болсон хvvхдээ Төмөрийн нутагт
очих хvслийг эвдэхгvй гэж тас нуужээ.
— Над юунд хэлээгvй юм бэ?
— Нутагтаа явахад чинь саад болохгvй гэж бодсон.
Тайшир хаан, тарлан хайрханаа харж, тvvний нөмөрт хайрт тvvнтэйгээ ариун сайхнаар
221
амьдрах хvсэл Төмөрт vлэмж их байсан. Гэвч Дулмаагийн хэвлийд хvvхэдтэй гэдгийг
сонссоноос хойш мориор олон арван өртөө явах нь битгий хэл тvргэн алхуулахгvй гэж
бодлоо. Хэрэв Дулмаа хvрээнд байхдаа vнэнээ хэлсэн бол Төмөрийг тэндээс хөөсөн ч
явахгvй байсан.
— Тамирын голд айл болно. Чи юу гэж бодож байна. Сайхан нутаг шvv гэж Төмөр хэсэг
дуугvй суусны дараа хөгжилтэй дуугаар хэлээд Дулмаа руу харлаа.
— Би дуртай байна гэж Дулмаа баяртай өчив. Дулмаа энд айл болъё гэхдээ Тамирын хөндийг
төрсөн нутаг гэж дотночилсноос хэлсэн хэрэг биш. Харин нэгдvгээрт хань татсан,
хоёрдугаарт «буруу эс сонсвол vгvй гэдэггvй хvvхэн» гэж гоочлуулж байсан энэ нутагт
Дулмаа чухам хэн бэ? Гэдгээ харуулъя гэж бодсоноос хэлжээ.
Өлзийнх хонь гаргаж, хавь ойрын айлаас архи айраг авчран найр хийж хөлгvй баяр хөөр
болжээ. Олон хvн цугларч дуу барин хөгжилдөхөд сэтгэл нь хөдөлсөн Өлзий ч «хошууны
олон тамир» аа тасалдсан эв хавгvй баргил хоолойгоор дуулжээ. Хvмvvс гуйж Өлзий дугараа
барьж баймаажин Төмөрийг «Эрдэнэ засгийн унага»-г дуулуулав. Чанга биш боловч
сэтгэлийн гvнээс нургин гарсан баргил хоолойгоор «Эрдэнэ засгийн унага» гэж дуулж
байхад өргөн дэлгэр Сvхийн гол хөхрөн манантаж Тайшир хаан нь нvднээ харагдаж сэтгэл
хөдлөн хэдэн тvрлэг дуулав.
Хуягийнхаа тухай тvмэн зvйлийг зогсолтгvй шивэгнэж асууж, хайрт нөхөр нь аз хийморьтой
яваад хязгааргvй баярлан байгаа Цэндтэй ярих зуураа Дулмаа нөхрийнхөө дууг сонсон
баярлаж байлаа.
Өлзийн гэрт иймэрхvv найр болж байхад хоёр морь хөтөлсөн Хонгор ойртож ирээд олон
морьд байхыг хараад зайлан явжээ.
Маргааш орой нь Хонгор хоёр морио аваачиж адуундаа нийлvvлсэн бөгөөд Итгэлт өглөө нь
хараад зальтай бөгөөд тавтай инээмсэглэснээ «хvvгийн худалдаж авсан тэр хоёр морины
урьдахийг нь бариад надад эмээллэчихээрэй» гэж Галсанд хэлжээ.
XIII
1923 оны хаврын нэг өдөр тэнгэр цэлмэг боловч хааяа хааяа бөөн цагаан vvл Чингэлтэй
уулын дээгvvр гарч өмнө зvгийг барин хvрээний аль нэгэн хэсгийг бараантуулан нvvнэ.
Хавар дөнгөж эхэлж буй болохоор цаг бас л цэвдэг хvйтэн бөгөөд Хан уулын орой гvн цасан
хуягаа тайлах шинж vгvй ажээ.
Хvрээ хэдэн тvмэн яндангаар гарсан утаандаа мансууран хахаж, агаар амьсгалахад гашуун
бөгөөд заримдаа бvр хиншvv хамар руу цоргино.
Ийм нэгэн өдөр хvрээ өртөөний том хvрэн хаалгаар шинэхэн хөх чисчvv дээл дээр цайвар
ногоон бvс ороож модон хуйтай сэлээдий буу баруун ташаа руугаа унжуулсан Эрдэнэ бор
хээр морьтой гарч ирэхэд том булигаар богц ачсан хөтөлгөө морьтой залуухан улаач хойноос
нь дагалдан хөдлөв.
— Хавар цаг, бас тэгээд хотын өртөөний морь. Ширvvн давхилгvй галигуухан явж Шар
хөвтэй золгодог хэргээ гэж Эрдэнийн хэлэхэд улаач нь «юу ч л гэсэн хий хуйд хөөгдсөн юм
шиг довтолдог элч биш бололтой» гэж бодоод баясавч «элгээ тэврээд газар ахиж өгдөггvй
мөөгний хятад золиг биш байгаа даа. Тэгвэл ч гэгээтэй буцаж ирж чадахгvй золиг болно» гэж
тvвэгшээж байлаа.
Өнгөрсөн өвөл цагаан сарын дараа нэг орой Бат, Жаргал хоёр нарийн хоол хийж Эрдэнэ,
Хуяг хоёр нэг шил архи хуваан ууж тавтай ярилцаж байтал цэргийн яамны зарлага ирж
«Таныг маргааш өглөө яг есөн цагт ир» гэж бvх цэргийн жанжин Сvхбаатар тушаалаа хэмээн
Эрдэнэд дамжуулав.
222
Тэр намар Хуяг Сvхбаатарыг дагаж зөвлөлт улсын нийслэл Москва орж монгол зөвлөлт
улсын хооронд гэрээ байгуулах ажилд оролцож ирсэн билээ. Энэ учраас тvvний ярианы
ихэнх нь их багш Ленинийг харсан тухай Москвад vзсэн зvйл, замын хөг байдаг юм.
Сvхбаатарыг Москвад очоод хэд хоносны дараа зочин буудалд нь гадаадын хөрөнгөтөн
улсын сонин сурвалжлагч ирж уулзахад Хуяг дэргэд нь байсан. Тэр сурвалжлагч их л
намбатайгаар нэр усаа хэлж танилцаад
— Ноён Сvхбаатар танд Москвагийн агаар цохиж байна уу? Гэж асуув.
— Яг л манай нутгийн агаар шиг байна гээд Сvхбаатар нvдээрээ хөгжилтэй инээмсэглэв.
Сурвалжлагч монголын хувьсгалын тухай, монголд тогтсон засгийн тухай элдвийг асууж
байснаа:
— Ноён Сvхбаатар та монгол улс гэж ярих юм. Гэтэл гадаад монголыг улс гэж дэлхий
дахины гvрэн Англи, Америк, Франц зөвшөөрөөгvй шvv дээ гээд л ёжтой харлаа.
— Зэвсэг барьж боссон монголын ард тvмэн өөрсдөө зөвшөөрсөн. Бодвол Англи, Францын
засгийн газар хэзээ нэгэн цагт хийсэн алдаагаа ойлгож зөвшөөрөх байх гэж итгэж байна
гэхэд Хуяг тэсэж чадсангvй. «Ёстой доо жанжин минь »гэж дуу алдав.
Хуягийг ингэж дуу алдахад нь Сvхбаатар харж тайван инээмсэглэсэн бөгөөд сурвалжлагчийг
гарсны дараа «Чи минь уулгамч чавганц шиг яасан хамаагvй хашгирах юм бэ?» гэж зэмлэсэн
юм.
— Та бичиг vсэг мэдэхгvй, бас олигтой хутга ч хийж чадахгvй малчдыг яаж тийм том
зорилгонд босгож чадсан юм бэ? гэж сурвалжлагч асуув.
— Би босгоогvй. Тоногдож, дарлагдаж тэсэхээ больсон ард тvмэн өөрсдөө боссон. Би бол
тvvний нэг нь.
— Та байгуулсан улс гэгчээ тогтож чадна гэж итгэж байна уу? —
— Нэгдvгээрт та буруу ярьж байна. Улс гэгч биш, улс юм шvv. Хоёрдугаарт тогтож чадахад
ямар ч эргэлзээгvй итгэдэг.
— Та ямар шидтэй хvн байснаас тэгж итгэдэг юм бол?
— Дарлагдлын гинжинд яснаасаа жигшсэн ард тvмэн байна. Бас ойрын өдөр нэг баримт
бичиг дэлхий дахины сонорт хvрнэ.
— Зөвлөлт Монголын гэрээ юу?
— Та яг тааж байна.
— Танайх жижиг, орос бол их улс шvv дээ гэж сурвалжлагчийн хэлэхэд дуунд нь «Удахгvй
та нарыг оросууд залгиж орхино доо» гэсэн ёгт өнгө байлаа.
— Та их багын тухай тун балархай ойлголттой хvн юм даа. Одоо чинь шинэ vе, шинэ тvvх
эхэлсэн болохоор зарим нэгэн балархай ойлголтоо тод болговол зvгээр сэн дээ.
— Харж л байж болъё.
— Тэр л ёстой vнэн vг.
Ингэж яриад сурвалжлагч явсны дараа Сvхбаатар хэсэг дуугvй байснаа:
— Харуулж чадах уу? гэж Хуягаас асуув.
— Чадна жанжин минь гэж Хуяг хэлээд цэргийн хvний ёсоор давхийтэл ёслов.
Хуяг энэ бvхнийг Эрдэнэд олон дахин ярьсан билээ. Гэвч Эрдэнэ дахин дахин сонсох дуртай.
Учир нь монголчууд хэн бэ гэдгийг дэлхий дахинд харуулах хvсэл бол бvхний хvсэл.
Эрдэнийн хvсэл байж билээ.
Эрдэнэ, Хуяг хоёр шөнө орой болтол ярилцаж байгаад унтжээ. Маргааш нь яг есөн цагт
Эрдэнэ Сvхбаатарын тасалгааны vvдэнд очтол дотор нь жанжны дуу хадаж байлаа.
— Луйварчинтай нийлж цэргийн хоолонд vхсэн vхрийн мах бэлтгэнэ гэнэ ээ. Маргааш авсан
223
махаа өгөөд цэрэгт сайн мах нийлvvл өгөхгvй бол нөгөөдөр өглөө шар хаданд очно гэж
мэдээрэй! Гар! гэж сvртэй хашгирав.
Yvдээр нvvрний нь хөлс асгарсан Жамбал гарч ирээд шинелийн ханцуйгаар магнайгаа
арчсанаа ухасхийн алга болов. Эрдэнэ тасалгаанд ороход царай нь ер бусын хvрэн хар болон
барайж, бараан болсон Сvхбаатар хоёр гартаа урагдсан цаасны тасархай чанга базан зогсож
байлаа.
Эрдэнэ өмнө нь ёслон зогсов. Жанжин гар дахь цаасаа харснаа: «Гэрээ гэнэ. Улсын
хөрөнгийг тэгж идэх vv? Бодол чинь богино байна» гээд шидэж орхиод нvдээ тас анин далаа
хавчиж шилгээснээ гараа сунгав. Эрдэнэ тэр гарыг баривал халуун цайтай данханд хvрсэн
мэт ажээ. «Би гаднаас орж ирсэн болохоор жанжны гар ийм халуун байгаа юм болов уу» гэж
бодов.
— За суу гээд Сvхбаатар цаасан тамхи гаргаж зуугаад чvдэнз зуран асааж сорсноо.
— Ямар хачин амттай юм бэ? нэг л эвгvй юмны vнэр шингэсэн бололтой. Зvгээр л байдаг
сан. Норчихсон юм болов уу? Чамд тамхи байна уу? гэлээ.
— Гаанс тамхи л байна.
— Савтай тамхиа өгөөч гээд эргэж ширээн дээрээсээ том дөрвөлжин цаас авч хэсгийг таслан,
Эрдэнийн савтай тамхинаас чимхэн сурамгай цувуулан, хэлнийхээ vзvvрээр шvлсдэн ороох
зуур, — Автономитын цэрэгт байхдаа орос сургагч нараас сурсан юм гээд зууж асаан нэг
сорсноо «vгvй энэ чинь юу болж орхив оо. Тамхинаас гарах нь юм болов уу, бас л эвгvй
амттай байна. Аль юм хольсон юм уу?» гээд тамшаалав.
Эрдэнэ жанжны гар халуун байсны учрыг мэдэж
— Та лав халуурч байгаа байх гэвэл.
— Яаж байна?
— Тамхи эвгvй амтагддаг юм.
— Yгvй байлгvй дээ. Би халуурах нь битгий хэл, хамрын ханиад хvрдэггvй юмсан гээд
тамхиа vнсний саванд нухаж унтрааснаа,
— Чамайг ийш тийш нь хөдөлгөхгvй сэн гэж бодсон. Гэтэл бидэнд бичиг vсэгтэй хvн ховор
байна. Чухал ажилд томилохоос өөр аргагvй дээ.
— Өчvvхэн биеийг ардын намын vйл хэрэгт зориулна гэж тангараг өргөсөн хойно, та бvхний
хэлснийг хийхэд бэлэн байна.
— Чамайг баруун хэдэн хошуудад ардын засгийн төлөөлөгчөөр явуулах бодолтой байна.
— Ямар хошуудад?
— Заяын шавь, Луу гvн, Сайд ван
— Жанжин минь
— Бид бодсон. Ярисан. Тэнд очиход чинь сэтгэлд чинь хэцvv. Гэвч зугтах хэрэггvй. Хvн
хартай ярьж учир явдлыг нь мэдвэл сэтгэл чинь хөнгөрөх байх. Эцэг минь нас барсан тухай
дахин сонсоход над тун хvнд байдаг. Гэвч сонссоны дараа хөнгөрөх шиг болдог. За бас
тэгээд чи бол тэр нутагт байсан шvv дээ.
— За явъя гээд Эрдэнэ толгойгоо дохилоо.
Сvхбаатар тасалгаан дундуур холхин хэсэг явснаа Эрдэнийн дэргэд ирж:
— Шинэ засгийг байгуулна гэдэг бол дайтахаас хавьгvй хэцvv юм байна. Дайтахад дайсан ил
байдаг. Харин шинэ улс төрийг байгуулахад нэг vлэмж хvчтэй дайсан бидний өвөрт минь
байна. Тэр бол мэдэхгvй, бvдvvлэг гэдэг бол айхтар зvйл. Чамд засаг бvрэн эрх өгнө. Yvнийг
буруу ашиглаж огт болохгvй.
— Мэдлээ жанжин минь
224
— Заавраа Төв Хорооноос аваарай. Yнэмлэхээ засгийн газраас шийтгvvлж ав.
— За гээд Эрдэнэ дахин толгой дохилоо. «Ялсан засгийн бvрэн эрхт төлөөлөгчөөр Тамирын
хөндийд очиход учрах хvн, бодох данс буй» гэдэг бодол сэтгэлд нь орж ирэхэд инээмсэглэв.
— Тэнд шинэ засгийн төлөөлөгчөөр очно гэдэг чинь нэг ёсондоо тэр хошууны ноён болж
байгаа хэрэг шvv дээ гээд Сvхбаатар инээмсэглэснээ царай төв болон хөмсөг нь vл мэдэг
зангирч, — их эрх хvнийг эвддэг удаа байдаг шvv. Энэ учраас юм бvхэнд төрийн уужим
хараа, өргөн сэтгэлээс ухаантай хандаж байвал зохино гэхэд Эрдэнэ цочих шиг болов.
— Засаг ноёд, худагт хувилгаад, баячуудыг яах вэ? Сvхбаатар, Эрдэнийг ширтэн нvд нь
удаанаар цавчлан байхад нvvрэнд нь гvн бодол тодорно.
— Мэдэхгvй. Одоодоо бидэнд тvр гэсэн хань хэрэгтэй. Бид Богдод хайртайдаа тvvний
хэмжээт эрхт хаан болгосон биш. Тvvний нэрийг ашиглах, монголын биед хэдэн зуун
жилийн турш шигдэж ухаан бодолд шингэсэн шарын шашныг ашиглах гэсэн хэрэг. Гэхдээ
зорилгоо гvйцэлдvvлэхийн тулд шvv. Харин ханьтай болох гэж зорьсон хэргээсээ ухрахгvй.
Очоод харахад чинь ил болно биз дээ. Бидний дайсан ухаантай ч, зальтай ч бид тэднээс
ухаантай, тэднээс зальтай байж ялна гээд духаа атган барьснаа, —энд нэг юм хатгаад байх
чинь толгой өвдөж байгаа хэрэг vv? гэлээ.
Сvхбаатарын өргөн духыг Эрдэнэ барьж vзсэнээ:
— Та халуурч байна. Харьж хэвтвэл дээр байх аа. Ер нь царай чинь сvрхий барайж шvv
гэлээ.
— Бие нэг л эвгvй. Ингээд засгийн газрын хуралтай. Дараа нь харьж хэвтдэг хэрэг ээ. Уул нь
ч өдөр өнгөрөх тусам л засаг төр минь баттаж байна санж дээ. Дөч, тавин жил болсон хойно
манай орныг харвал чи...харвал ч гэж дээ. Бид өөрсдөө харна. Yг олдож vхэр холдож байна.
Би ч хуралдаа явъя.
Эрдэнэ тэндээс гарч хvрээний цастай гудамжаар явж байхад сэтгэл нь баяртай ч юм шиг,
гунигтай ч юм шиг байлаа. Баяртай юм шигийн учир бол ардын засаг өөрт нь итгэж, өндөр
vvрэг өгсөн хэрэг байлаа. Гомдолтой юм шигийн учир бол алд биед энэ их итгэлийг бvтээх
эрдэм, ухаангvй мэт ажээ.
Өмнөөс нь vл мэдэг салхилан, өчигдөрхөн агтнаас авсан морь нь толгойгоо хаялан гvйн хар
алхална. Эрдэнийн толгойд Сvхбаатарын хэлсэн vг эргэлдэн, тэр бvхнийг бодох тусам
өмнөх замын vлэмж бартаа тодорно. Харин тэр бартааг хэрхэн давж гарах нь одоохондоо
тодорхойгvй байлаа.
Эрдэнэ vнэмлэх заавраа аваад алсын замд мордох гэж байтал монголын ард тvмнийг гvн
гашуудал бvрхэж авлаа. Тэр бол монгол орныг хvлэн доромжилж байсан боолын гинжийг тас
цохиж, эрх чөлөөний саруул бамбарыг асаах их тэмцэлийг толгойлсон аймшиггvй чин зоригт
Сvхбаатар нас барснаас болжээ.
Эрдэнэ, Хуяг хоёр жанжин Сvхбаатарыг оршуулах ёслолд оролцож ариун шударга монгол
хvн бvхний зvрхийг шимшрvvлсэн энэ гvн эмгэнэлийг нийт олонтойгоо хамт эдэлжээ.
Yvнээс ч болж Эрдэнийн явах хойшилжээ.
«Хэн бvх цэргийн жанжин болох вэ?» гэдэг асуудал олны сонирхолыг татаж байлаа. Учир нь
энэ асуудал монгол орны цаашдын хөгжилд аль нэг хэмжээгээр нөлөөлөх зvйл байлаа.
Нэгдvгээрт улс төр дөнгөж бvрэлдэж байгаа vе. Хоёрдугаарт ширvvн тэмцэл болж байхад
цэргийг ямар хvсэл, мөрөөдөлтэй хvн удирдах нь vлэмж учиртай асуудал юм.
— Магсаржав жанжныг томилох хэрэгтэй. Энэ хvн хэзээ ч монгол улсаасаа урвахгvй гэж
Хуяг хэлнэ.
—Данзан л болж магад. Одоодоо тун их дэмжлэгтэй байна гэж Эрдэнэ таавраа ярина.
225
—Данзан хятадын худалдаачинтай нягт холбоотой. Зарим пvvстэй хувь нийлvvлсэн ч байх.
Хэрэв жанжин болвол балаг тарьж чадах л амьтан.
— Одоо ч монголчууд хятадын гарт дахин орохыг хvсэхгvйгээ даанч сайн мэднэ.
— Зальтай шvv дээ. Бас хvчээр эзлэх гэж оролдож ч магадгvй юм шvv.
—Одоо ч зөвлөлт улс биднийг орхихгvй.
—Тэр ч тийм. Гэвч дотоодын ямар нэгэн хvч хятадыг дэмжвэл хэцvv болно шvv дээ.
—Хуяг минь, хятадыг дэмжиж байгаа хvч одоо ч байгаа шvv дээ. Ганц хvv ард тvмнээс
айгаад ил гарч чадахгvй байна.
Энэ хоёр зай л гарвал төрийн бодлого тvмний хувь заяаны тухай ярьж байлаа. Ингэж ярьж
байхад Бат идэвхитэй оролцоно. Богд, шарын шашныг устгаж, тvvнээс салаагvй цагт монгол
орон хөгжихгvй гэдэг бол Батын хатуу vзэл байлаа.
Чингэхдээ хvч хэрэглэн шууд устгах санаа дэвшvvлнэ. Хааяа энд ирдэг Дорж бол Батын
vзлийг бvрэн дэмждэгээр барахгvй, хятадууд байсан цагт монгол тайван унтаж болохгvй гэж
ярина.
Амьдралын хувьд бол Хуяг зун буюу хавар нутагтаа очиж эцэг, эхнэр , хvvхдээ хотод авчирч
амьдрах тухай боджээ. Бат ирэх жил сургуулиа төгсгөж багш болон тааралдсан бvхнийг
бичиг vсэгтэй хvн болгох ирмvvн хvслээр дvvрэн байлаа.
Ингээд Эрдэнэ баруун зvгийг чиглэн явж билээ. Ардын засгийн бvрэн эрхт төлөөлөгч гэсэн
улаан шугамтай vлэмж хvч, эрх бvхий бичиг өвөртлөн ташаа тулан явж байх нь сэтгэл нь
баяртай, хөгжvvн байсан нь дамжиггvй билээ.
Амбан хааны хороо гэж нэртэй бөгөөд хvрээний баруун талд тасархай байгуулагдсан хэсэг
хашааны хойгуур гарахад далан давхрын нугачаа харагдаж, ариун сэтгэлт Гэрэл хvvхний
тунгалаг дvр нvдэнд нь тодрох шиг болов.
Эрдэнэ мориноос буун Гэрэлийг оршуулсан жалга руу ширтэн зогсоход нvднээс нь хэдэн
дусал нулимс өөрийн эрхгvй урсав.
«Гэрэл минь, чамайг хэзээ ч мартахгvй намайг бvv зэмлээрэй» гэж сэтгэлийн гvндээ хэлэхэд
«би таны төлөө хийе, та хэний төлөө хийхээ өөрөө мэд» гэсэн Гэрэлийн vг сонсогдох шиг
болж билээ. Гаднаа vргэлж инээд баясгалантай байдаг боловч сэтгэлийн гvнд нь vргэлж
гуниг vргэлж байдаг Гэрэлийн торомгор хар нvд сэтгэлийг эзэлнэ.
—Мориноос буугаагvй зогсож байсан залуу улаач Эрдэнийн нулимсыг хараад учрыг vл олон
гайхан зогсоно.
XIV
Хаврын нэг өдөр Тамирын хөндийг дагаж уруудан өндөр сэрвээтэй тарган сайвар хээр
морьтой, хуучин хөх шандан дээлтэй хvн сэмбэлзvvлэн явна. Энэ бол Итгэлт ажээ.
Хаврын нар зөөлөн боловч тааламжтай жигнэн цасанд хайлж эхэлсэн хөндий энд тэндээ
хурган vvл хуралдсан тэнгэрийг дуурайсан мэт тарлантан өнтэй орсон мал сvрэг сvргээр
билчинэ.
Хөл хөнгөнтэй сайхан морины явдлын аясаар Итгэлтийн бодол эргэлдэн сэтгэл нь аятай
бөгөөд уужим байв.
Итгэлт шийдвэртээ эргэлзсэнгvй гэвч бодох юм тодотгох зvйл бишгvй ажээ. Луу гvний
хошуунд ардын засгийн бvрэн эрхт төлөөлөгч өнгөрөх шөнө иржээ гэдгийг өглөө сонсоод
очиж уулзахаар барахгvй хоёр зуун таягт янчаан, эмээлийн хойт бvvрэгтэй нь хавиралдахад
Итгэлт баадангийн vзvvрийг тайлж бэлхvvслэн зангидав.
«Хоёр зуун мөнгөн янчаан бага зvйл биш. Мөнгө хэрэггvй газар байхгvй. Ялангуяа шинэ
тогтож байгаа засагт мөнгө хэрэгтэй. Энэ учраас миний хоёр зуун мөнгөн янчаан над их юм
226
хийж өгнө» гэж дотроо бодно.
Ардын засгийн хийж байгаа бvхнийг Итгэлт нvд цавчилгvй ширтэн, чих тавин сонсож
байлаа. Шинэ тогтсон засгийн хийж байгаа бvхэн Итгэлтэд хор болохгvй харин сэтгэлд нь яв
цав тохирно.
Хамжлага, угсаа залгамжлах ёсыг устгасан ардын засгийн шийдвэр бол Итгэлтийн олон
дахин бодож, хvсэж байсан зvйл байлаа. Өртөө улаа, албан татварыг ард, тайж, ноёд гэж
ялгалгvй залгуулах болсон нь Итгэлтэд хэмжээлшгvй баярлах сэтгэл төрvvлжээ.
Ноёд, тайж, хувилгаадын морьд бэлчээр шил нь таргалж байхад Итгэлтийн морьд суман
өртөөнд сунаж байдаг цаг ардын засгийн ачаар дуусах болжээ. Итгэлт жил бvхэн өдий төдий
хонь мал, мөнгө албан татварт өгч байхад ноёд тайж нарын хөрөнгө хөдлөлгvй ялзарч байдаг
ёс дэглэм алга болох болжээ. Ноён Сvрэнгийн хангал морьд өртөөнд гvйх, ноёд тайж нарт
албан татварт өгөх мөнгө олох гээд хөлсөө гарган зvтгэж явахыг харна гэж бодоход
Итгэлтийн хөх инээд нь хvрч, гижиг нь хvрэх шиг болно.
«Бидний ардыг улсын алба залгуулахаас бvрэн чөлөөлж энэ дамшигуудаар хийлгэх байсан
юм, чадахгvй тасалдуулаад баллачих байх даа. Өртөө албанд шахагдаад өвөгнийхөө өмнө
сөгдөх цагт хэлэх vг над бий» гэж бодоход хошуу туслагч гэрт нь ирээд хошуугаа
цорвойлгон мөнгө зээлvvлэхийг гуйж царайчлан байгаа сайхан дvрс нvдэнд нь харагдах шиг
болж инээмсэглэн хөмсгөө зангидав.
Ингэж бодох тусам ардын засагт баярлан талархах сэтгэл оргилон ард угсаандаа баярлана.
Заримдаа «Должин золигийн тайж угсаа хөг тарихгvй байгаа даа» гэж бодогдон сэтгэл
зововч тэр ёозгvй бодлыг «ямар өрхийн тэргvvлэгч биш. Бас тэгээд хvнд очсоноор балран
алга болдог охин тайж» гэдэг бодлоор зайлуулна.
Шинэ засгийн төлөөлөгчтэй яаж уулзаад, юу гэж хэлэх тухайгаа өглөөнөөс хойш бодоод
шууд орон хадаг мөнгөө барин «Би бол язгуураас ард суман эр. Алд биеийн хvчээр ноёд
тайж нартай уулзан байж өчvvхэн хөрөнгө малтай болсон боловч өртөө улаа, алба татварт
хавчигдан хэлмэгдэж явлаа. Гэтэл бидний аз завшаанаар ардын засаг vvсэж дэлгэр сайхан цаг
ирлээ. Язгуур угсаагvй бидний тvшиг, гэгээн нар минь болсон засаг төрдөө өчvvхэн нэмэр
болтугай гэж аюуш хадаг, хоёр зуун мөнгөн янчаан барья. Тогтоон соёрхоно уу» гээд талтай
сайхан болвол «Би мунхаглан бодвол манай засгийн өргөө урьдын засгийнхаас доор байж
болохгvй бизээ. Ингэхлээр найман ханатай улаан халзтай гэр нэгийг хувийн хөрөнгөөр барьж
өргөе» гэнэ гэж шийджээ. Тэр vед Итгэлт ардын засгийн дотнын хvн болж хvсэл нь биелэнэ
гэдэгт огт эргэлзсэнгvй. Бодож, хvссэн юм нь биелэгдээгvй өнгөрч байсныг Итгэлт санахгvй
байлаа. Ийм ч учраас Итгэлт бvх юмыг гэрэл, гэгээтэй, цагаан замтай бодож, мөрөөдөж
байлаа.
Унасан морь нь сэмбэн сэмбэн сайварлаж толгойд нь сайхан бодол эргэлдэн явахад Тамирын
хөндий юутай дэлгэр, юутай сайхан ажээ.
Өмнөөс нь улаа бор морьтой бадарч хуухилан ирлээ. Тvvний царай, зvс, эмээл дээрээ суусан
байдал цөм сандарсан бухимдсаныг илчилнэ.
—Тарган сайхан хаваржиж байна уу?
—Яахав дээ гэж Бадарч хусмаа чамласан хvvхэд шиг урамгvй огцом дуугаар хэлэв.
«Ноёны эрх тахар гэгдэж, амьтны юм луйвардаж явсан цаг чинь дуусаж байна уу. Далавч
чинь хугараад усанд унасан элээ шиг болоо шив дээ» гэж Бадарчийн сэтгэлийн хорсол,
бухимдлыг нэвт мэдсэн Итгэлт тавлан бодовч, өнгөн дээрээ гэнэн цагаан дvр гарган:
—За Бадарч тахар шартаж орхио юу гэж хөгжилтэй асуув.
—Итгэлт минь өнгөрөөд байна. Ардын засгийн төлөөлөгч хошуу тамган дээр ирээд ноёны
227
тамгыг хурааж авсан. Удахгvй олны саналаар хошуу дарга сонгох юм гэнэ. Тэр ч гайгvй.
Хошуу гянданд байсан хvмvvсийг суллаж гаргаад бид мэтийн хvмvvсийг «Хуучин засаг
устаж шинэ засаг тогтсон учир гэр гэртээ харьцгаа» гээд албанаас зайлуулж байна. Ингээд л
хошуу эзэнгvй болдог байна шvv. Ямар вэ дээ? гэж Бадарч нvд амаа татвалзуулан хорсолтой
боловч мухардсан гомдолтой дуугаар хэлэв.
«Чам шиг тэнэг муна, тэнэг засагт хэрэгтэй болохоос биш, ардын засагт бол эсгий хийхэд
нохой хэрэггvй гэдэгтэй адил байх даа» гэж Итгэлт дотроо бодсон боловч
— Тийм юм болж байна уу? Гэж өөрт нь огт падгvй юм сонссон хvний задгай дуугаар асуув.
— Итгэлт минь тэгээд тэр төлөөлөгч нь хэн гэж бодно. Санахаас бөөлжис хvрээд байна.
Нөгөө танайд зарагдаж байсан гуйлгачин Эрдэнэ шvv гэж Бадарч «төлөөлөгч» «гуйлгачин»
гэдэг vгийг шvд зуун хэлэв.
— Эрдэнэ ээ! гээд Итгэлт жолоогоо угзран гэдрэг болов. Итгэлтийн бие сулран, санаж явсан
өргөн бодол нь атга элс цацсан юм шиг сарнин алга болж хоёр талын уул хавчин авах шиг
боллоо. « Эрдэнэ надтай данс бодно», «Одоо яах вэ» гэдэг хоёр бодол жирэлзэн солигдож
зогсолтгvй хариу шаардав.
— Тийм ээ. Тэр муу цагаачин ноёны тамгыг хурааж авсан шvv гэхэд нь Бадарчийн нvд нvvр
нь татганан чичирч байлаа. Харцганд баригдах гээд бутны ёроолд бvлтэгнэж байгаа болжмор
шиг болсон биеийнхээ байдлыг мэдмэгц Итгэлт бие сэтгэлээ барьж өвөр тvрийгээ ухан гаанс
тамхиа гаргаж аваад:
— Эрдэнэ ч чи бид хоёрын дэргэд эрдэм номтой хvн байхгvй юу гэлээ.
— Тэр гуйлгачны эрдэм ч нохой долоож vх дээ гэж Бадарч хэлээд мориноосоо буув.
Итгэлт ч мориноос буув. Эрдэнээс зугтаад хаачих вэ. Хөрөнгө хогшлоо хаяхгvй. Байдлыг
ажих хэрэгтэй. Хэрэв данс бодоход хvрвэл эр хvнд зай ч буй, лай ч буй. Юу ч гэсэн тvvнтэй
одоо очиж уулзъя чингэхдээ бvр дотно уулзъя гэдэг бодол Итгэлтийн дотор орж ирлээ.
— Уул vзээгvй хvн хормой шууж, ус vзээгvй хvн гутал тайлж болохгvй. Эрдэнэ их зантай,
эрдэс номтой хvн шvv. Учир нь олдох байх. Тамирын хvvхэд ч шөрмөстэй улс даа гээд
Итгэлт зальтай нvдээр Бадарчийг ширтэв.
— Энэ төр ч vймж гарлаа бололтой. Туслагч гуайн лагшин хиртээд өргөөндөө морилж
байгаа. Очиж ярья. Хамт явах уу?
— Би хашаагаар орох чухал ажилтай. Дараа танайхаар очно гэж Итгэлт хэлээд тэр хоёр
салжээ. Нэгдvгээр нь Эрдэнэтэй тvргэн уулзаж бvх бодсоноо хэлэх, хоёрдугаарт нь тэр хэрэв
шазуур зууж данс бодох гэвэл Бадарч мэт тэнэг мунуудыг ашиглан хариу данс бодох ийм
хоёр бодол төрөөд тэр нь цаг өнгөрөх тусам гарцаагvй зөв зvйл болон бэхжив.
Ардын засгийн төлөөлөгч Эрдэнэ урьд шөнө Луу гvний хошуунд ирээд өглөөнөөс эхлэн
нилээд ажил хийжээ. Хошууны ноёд тvшмэдийг цуглуулан ардын засгийн бодлогыг ярьж
өгөөд хошуу ноёны тамгыг хураан, удахгvй хошуу нийтийн сонгууль явуулж засаг байгуулах
тухай ярихад цуглагсад нь их л хvйтэн хvлээж авсан. Дараа нь гянданд байсан бvх хvмvvсийг
суллан гаргаж Бадарч мэтийн хэд хэдэн хvнийг гэр гэрт нь тараажээ.
Өртөөчин нарыг цуглуулж хошуу нийтийн хурал хийж сонгууль явуулах өдрийг тогтоосон
зарыг олонд хvргэхээр зvг бvрт мордуулав.
Харин Долгорын тухай хэд хэдэн хvнээс асуух гэснээ сонсох хатуу хариунаас халшраад
зvрхэлсэнгvй. Урьд шөнө Луу гvний тамган дээр ирээд буухад Долгорын дvр бvх сэтгэлийг
нь эзлэн нvднээс өөрийн эрхгvй ундран амьдралдаа юугаар ч засаж чадахгvй гэмт хэрэг
хийсэн хатуу сэтгэлээ зэмлэж харамсав. Сэтгэлээс нь Долгор салаагvй учраас унтаж ч
чадсангvй.
228
Гагцхvv өглөө ажилдаа болоод Долгорын тухай бодлоос бага боловч хөндийрч байлаа. Нар
ханын элэг өөд гарч байхад өртөөний гэрт орж цай ууж байвал гэнэт Итгэлт орж ирээд шууд
урт хадаг гарган дээр нь давхарласан мөнгөн янчаан тавиад «Би язгуур угсаагvй суман эр,
эрх ямбатныг vзэж чаддаггvй жигшиж байсныг чи сайн мэднэ. Ардын засаг бол миний хvсэж
мөрөөдөж явсан засаг мөн. Урьдах төрийн vед элдвээр нvд vзvvрлэгдэж аль олигтойгоо
албан гувчуурт өгч явсан бидэндээ тvшиг, гэгээн нар минь болсон засаг төрдөө өчvvхэн
нэмэр болтугай гэж аюуш хадаг, хоёр зуун мөнгөн янчаан барья. Тогтоон соёрхоно уу» гээд
барилаа.
Хадаг мөнгө бариад vг хэлж байгаа Итгэлтийг өшиглөн тvлхэж гаргамаар санагдаж
хязгааргvй занал хорслын гал Эрдэнийн дотор буцалж байвч тvvний хажуугаар Сvхбаатар,
Петр нарын дахин дахин сануулж байсан төрийн хараа гэдэг vг бодогдож сэтгэл нь хоёрдмол
болжээ. Хоёрдмол сэтгэлээс эрс шийдвэр хэзээ ч гарч байгаагvй, энэ удаа ч Эрдэнээс
гарсангvй.
Шинэ тогтож байгаа засаг төрд дэмжлэг хэрэгтэй. Ардын засгийн бодлогыг дэмжсэн бvхэн
бидний нөхөр, юм бvхнийг төрийн зvгээс харж байгаарай гэсэн Сvхбаатар, Петр нарын vг
яваандаа Эрдэнийн ганц бодол болон хувирч Итгэлтэд доромжлогдсоноос олон жил
хуримтлагдан бугласан хорслыг нь чөдөрлөв.
Эрдэнэ хадаг мөнгийг авахаас өөр замгvй болов. Итгэлт амьдралд нь багагvй балаг тарьсан
авч ардын засгийг дэмжиж байгаа болохоор хувийн хорслыг тvр боловч дарж төрийн заавар,
тvмний итгэлд захирагдан төрийн сууриас хандах нь ганц зөв зам болжээ. Эрдэнэ хадаг
мөнгийг авч орон дээрээ тавиад эргэтэл Итгэлт «За хөө муугийн ёс биш монголын ёс
болохоор золгож орхиё» гээд гараа сунгахад Эрдэнэ ухаараагvй боловч дадаж сурсан
хөдөлгөөнөөр золгов.
Энэ бvхэнд зоригжсон Итгэлт Эрдэнэд сэхээ өгөхгvйг хичээн гэрийн нөгөө талд гарч суух
зуур:
— Бид хоёрын дунд ёозгvй юм болж байсан. Гэвч тэр бол залуугийн гай, ухааны мунхгаас
болжээ. Эр улсын хооронд юу эс болох вэ. Гэвч эвдрэх нэг өдөр байхад эвлэрэх нэг өдөр
байдаг шvv дээ. Бид хоёрт Долгорын хувьд их нvгэл хийсэн улс даа гэлээ.
«Долгор» гэдэг vг Эрдэнийн занал хорслыг дахин оволзуулж хоёр гар нь зангирав.
Итгэлт ашгvй доош харан:
— Чамайг явснаас хойшхон Долгор Заяын хvрээ ороод алга болсон. Нас барсан гэж
ярьцгаасан. Гэтэл урьд Тамирын голд амьд мэнд байна билээ. Гэтэл Эрдэнэ vгийг нь таслан:
— Юу гэж хачин зэвхий дуугаар асуув,
Итгэлт Эрдэнийг харж инээмсэглэх мэт болсноо:
— Би Долгортой дайралдсан. Нөгөө мань Ням гуай л талийгаач болсон гэж амьтан
vймvvлсэн хэрэг гэлээ. «Долгор амьд» гэдэг vг Эрдэнийн сэтгэлийг бvр мөсөн өөрчилж,
оргилж байсан хорслыг нь замхруулав. Эрдэнийн нvднээс нулимс дуслав. «Долгор амьд»
гэдэг vгийн төлөө ямар ч гэмтэй хvнийг өршөөхөд Эрдэнэ бэлхэн байжээ. Энэ vгийг хэзээ ч
сонсохгvй. Долгорыг дахин харахгvй гэж бодож явсан харанхуй сэтгэлд нь нар тэр хэвээрээ
орж ирлээ.
Итгэлт яаж яваад Долгортой уулзсанаа нэгд нэгэнгvй яриад:
— Намайг хараад шууд хөөсөн, хөөрхий амьтан аргагvй шvv дээ. Би ч залуугийн хар гайгаар
буруу хэрэг хийсэн хvн, чи ч гэсэн дээ. Yнэнийг хэлэхэд дэндvv ширvvн аашилсан шvv гээд
санаа алдаж Эрдэнэ өөд харан гунигтайгаар инээмсэглэв.
Гэрийн дотор хэсэг зуур нам гvн болж хоёр хvний амьсгалах нь ган хайнагийн дуу шиг
229
сонсогдож байлаа. Тооноор орсон нарны гэрэл зvvн талын унийн дунд хирд гялтганан
тоглож, «Долгор амьд» гэдэг vгэнд баярлах, догдлохын хязгаарт хvрсэн Эрдэнийн сэтгэлтэй
наадах гэсэн мэт жирвэлзэнэ.
— Долгортойгоо л уулзъя.
— Өвгөн чинь хамт явья.
— Ингээд өртөөчин нэг морь авчирч өгнө гэсэн. Тэгээд мордъё,за танайхан цөм сайн биз дээ.
— Цөм мэнд сайн л байна. Хvvхдvvд өсөөд Должин бид хоёр хөгширч л байна гээд Итгэлт
хөгжилтэй бөгөөд жингэнэсэн нарийхан дуугаар инээв.
— Манай Бат ч сайхан эр болсон. Одоо хvрээнд оюутны сургуульд бичиг ном vзэж байгаа.
— Бат ч шөрмөстэй дамшиг даа. Чиний хойноос оргоод л алга болсон. Уулзаж орхидог байна
шvv.
— Бид хоёр зовж баймаажин уулзсан.
— Бvгд эрvvл, мэнд, энх тунх хойно гvйцлээ. Амьд мэнд явбал алтан аяганаас ус ууна гэдэг
энэ дээ. Ээ сэтгэл хөдөлсөндөө болоод таг мартаж орхих шахлаа. Өвгөн чинь шинэ засгийн
өргөөг хувиас барьж өгье. Бид ясны ард угсаатай улс энэ засгийг дэмжихгvй бол хэн дэмжих
вэ. Тийм биз дээ өвгөн минь.
— Ёстой доо. Тэр чинь зөв л бодол байна. Тэр хоёр гэрээс гарлаа. Жаргаж байгаа нар баруун
уулын толгой дээр тоглон наадаж зөөлхөн салхи Тамирын хөндий дагаж vлээнэ.
Өртөөчин залуу Эрдэнийн морийг эмээллээд уяанаас уяв.
— Дvv чинь муу Галсанг халуулж Дулмаатай суугаад одоо энэ дээр Хан өндрийн хvрээний
орчим нутаглаж байгаа шvv. Мөн ч сайн эр юм даа.
— Би мэднэ. Тvргэн явж Долгортой л уулзья.
«Долгор амьд» гэсэн vгийг сонссон Эрдэнийн амьдралдаа vзсэн баярын дээдэх нь байсан авч
амьд Долгортой уулзана гэж бодоход их баярын хажуугаар халшран айх сэтгэл төрнө.
— Тэгье. Харин урьдаар манайхаар дайраад явья гээд Итгэлт уяа руу хөтлөв. Харин тэр шөнө
Бадарч гэртээ хариад Төмөртэй хамт гамин цохиж хурааж авсан арваад бууг сумтай нь хамт
урт авдраасаа авч тэргэнд ачаад өвөлжөөн дээрээ аваачиж газар ухаж цардмалаар нямбай
боож булаад «гайгvй дээ. Удахгvй хэрэг болно» гэж шивнэн хэлээд хөлсөө урт нударгаар
арчиж билээ.
XV
Хавар болж цас ханзран ногоо соёолж, яргуй гарах vед хангай нутаг юутай сайхан.
Хаваржаандаа буусан Баяр өвгөний гэрийн гаднаас том хvрэн хайнаг хөллөсөн тэрэг өмнөх
уулын арын модны зvг хөдлөв.
Хэсэг, хэсэг сэмжин цагаан vvл цэнхэр тэнгэрт бие биеэ хөөцөлдөн нvvнэ. Уулын нуга,
жалгаар vлдсэн цас нарны гэрэлд гялалзан, ертөнц зөөлөн бөгөөд дулаан өнгө туяарах ажээ.
Тэргэн дээр хөх дээлтэй Долгор хөлөө унжуулан суугаад хайнагийн жигд бөгөөд эрмэг
алхалтанд найган, хагас хоолойгоор урт бөгөөд гунигаар дvvрсэн аятай дуу аялна. Хойт эхдээ
аль муугаа дуудуулсан өнчин хvvхдийн нvдийг харсан бол Долгорын нvд яг л тийм байлаа.
Хорвоо энэ хvнтэй хатуу тогложээ. Заримдаа яах гэж амьд яваа юм бэ? гэж өөрөөсөө асуудаг
юм. Гэвч энэ зовлонт хорвоогийн аль нэгэн газар хань нөхөр, хайрт хvv нь яваа болохоор
хоёулантай нь эс боловч нэгэнтэй нь уулзана гэж бодно. Гэхдээ тэр хоёрыг эрээд явах бодол
Долгорт байсангvй. Долгор хатуу хувь заяандаа дарагдан цөхөрсөн хvн байлаа. Нулимс нь vе
vе өөрийн эрхгvй асгарах бөгөөд заримдаа унтаж байгаад хашгиран босож эхэр татан уйлна.
Эрдэнэ өдийд эхнэртэй, бас хvvхэдтэй болсон ч байж магад. Гэвч хvv минь намайг эрж,
надтай уулзах л ёстой шvv дээ. Би хvvгээ гомдоогоогvй. Юу ч болсон би тvvний төрсөн эх
230
нь. Тийм биз дээ гэж бодоход хоолой нь зангиран аялж явсан дуу нь хяхран тасарч нулимс нь
ямар ч саадгvй асгарна.
Хажуу талаас морьтой хvн гарч ирэхийг Долгор мэдсэнгvй. Тэр хvн бол Долгорыг сууя гэж
гуйдаг Содном байлаа. Содном гvн гашуудалд дарагдсан Долгорыг хараад хэсэг дуугvй
дагаж явлаа.
— Долгор, чи хаачих нь вэ? Гэж Содном тvлээнд явж байгааг мэдсээр байгаад асуув. Долгор
толгойгоо гэнэт өргөн харснаа огцом хөдөлгөөнөөр нулимсаа арчиж мишээх дvр vзvvлэн:
— Ээ чи ирсэн юм уу? Гэлээ.
— Тvлээнд явж байна уу?
— Тийм ээ.
— Тэгвэл чамд тусалъя.
— Дураараа л бол доо гээд дээлийнхээ ханцуйгаар нvvрээ хэд дугуйлан арчаад газар шагайж
явснаа нvvр лvvгээ унжсан шанхаа гэдрэг илэв.
— Чамайг би хvлээж байна шvv.
— Би чамд хэлсэн шvv дээ. Нэг бол Эрдэнийг амьд нvvрийг харах юмсан эсхvл гэснээ
Долгор дуугvй болов. «Эсхvл Эрдэнийг эхнэртэй болсон гэдгийг сонсох юмсан» гэж хэлэх
гэсэн боловч, Долгорын амнаас гарч өгсөнгvй хоолойд нь тээглэжээ.
— Гэхдээ чи миний сэтгэлийг бодох л хэрэгтэй.
Долгор хариу дуугарсангvй. Харин тvvний нvvр өөд зөөлөн нvдээр харж, тvмэн таавар
нуугдсан уруул нь vл мэдэг хөдлөв.
— Ижий минь намайг чамтай л суу гэдэг юм. Тэгээд намайг л суухгvй гээд байгаа юм шиг,
удахгvй муу ижий нь өнгөрөөд өгнө. Хvv минь хань ижилтэй бол. Долгор бол сайн ч хvн,
сайхан ч хvн гэдэг юм гээд санаа алдан инээмсэглэв.
— Ижий чамд ухаангvй байх аа.
— Миний төлөө vх гэвэл дуртай vхэх амьтан. Саяхан чамтай удаан ярьсан биз дээ.
— Тийм ээ, удаан ярьсан. Би чамайг муугvй хvн гэж боддог юм шvv. Гагцхvv..
— Би ойлгодог. Тэгж итгэж хvлээдэг. Ингэж ярьсаар явтал модны захад ирлээ. Тэргээ
буулгаж хайнаг, морио уяад сvх авч модруу хэд алхтал Долгорын өмнө саяхан гарсан хомбон
шар яргуй харагдав. Долгор сөхрөн сууж тvvнийг таслалгvй хоёр гараараа тосон барьж
энхрийлэв.
— Ямар сайхан цэцэг вэ?
— Тийм. Сайхан цэцэг байна гээд Содном хажууд нь өрөөсөн өвдгөө нугалан суухдаа баруун
гараа Долгорын хоёр далыг хөндөлдvvлэн тавилаа.
— Чи хараач. Энэ цэцгэнд ямар ч хир алга гээд Содномын өөдөөс харахад нvдэнд нь баяр
тодорлоо. Содном баруун гарын хуруунуудаа нугалж мөрнөөс нь бариад зөөлхөн атгахад
Долгорын толгой хацарт нь наалдав.
Долгор урт гэгч нь санаа алдан инээмсэглэн байснаа эхлээд нvдэнд нь алгуураар гуниг
тодорсноо бvх нvvрийг нь эзлэн цочсон мэт гэнэт хөдөлж зайлаад хvvхэд шиг енгэнэтэл
уйлав.
Содном хуучин хэвээрээ хэсэг сууснаа алгуур босож Долгорын ард очоод «Битгий уйл» гээд
мөрөнд нь гараа зөөлөн хvргэв.
Долгор толгойгоо сэгсрэн «намайг тавиач» гэж нам бөгөөд тасалдсан дуугаар хэлэхэд бvх
бие нь чичирч байлаа. Содном гараа алгуур татахад хоёр гар нь ямар ч шөрмөсгvй юм шиг
сул сунаж, мөр нь мултарсан мэт унжив. Долгор газар шагайн цааш явжээ.
Хойноос нь Содном явах гэснээ больж эргэн яргуйн дэргэд орхисон сvхийг аваад тvргэн
231
алхаж гvйцэн очиход «бушуухан хэдэн гишvv аваад буцъя» гэж Долгор сул бөгөөд зэвхий
дуугаар хэлжээ.
Тэр хоёр удсангvй тэрэг дvvрэн хуурай гишvv ачиж тэргээ хөллөн явахад vд хэлбийж байгаа
нар араас нь бvлээн илчээр жигнэж vл мэдэг зөөлөн салхи өмнөөс нь vлээнэ.
— Чи ч хатуу сэтгэлтэй хvн юмдаа гэж Содном гомдолтой хэлээд Долгорыг арга нь
барагдаж, гайхсан нvдээр харлаа.
— Юуны сэтгэл байх вэ дээ.
Тэр хоёр өөр юм ярьсангvй. Гэвч дуугvй явахад сэтгэл хамгийн чанга хашгирч байдаг vе
амьдралд тохиолддог бөгөөд энэ хоёрын хувьд яг тийм л vе байлаа.
Долгор шийдвэртэй vг хэлэх vгvй удах тусам энэ хvний Долгорыг хvсэх сэтгэл их болох
ажээ. Yvний хажуугаар «ингэж байтал нэг өдөр Эрдэнэ хvрээд ирвэл би элгээрээ газар
тэврээд хоцорно шvv дээ» гэдэг сvрхий юм бодогдож Долгорт өгсөн сэтгэлдээ хурц сvхээр
нэг мөсөн тасалмаар санагдана. «Би залуу хvн биш. Энэ хvvхнийг горьдож амьдралаа vрэхээ
больё» гэж шийдэх гэтэл «харин Эрдэнэ ирвэл зvгээр юм биш vv. Эрдэнэ Долгор хоёр бие
биеэ гомдоосон болохоор уулзахад нь олон жилийн турш бугласан гомдол нь дэлбэрэн
гарна» гэж ямар нэгэн дуу хэлж горьдлого төрvvлнэ. Чухам энэ учраас Содном Эрдэнийн
сургийг зогсоо жолоогvй тавьж дээгvvр нь ниссэн шувуунаас ч Эрдэнийн тухай асуух шахаж
байлаа.
Заяын хvрээний мэргэлдэг, тvргэлдэг лам нар, дал тvлдэг, зоос гvйлгэдэг хvмvvсээс
Долгорын тал, Эрдэнийн эргэж ирэх тухай асуусаар байгаад аль ч учраа олохгvй болжээ.
Зарим нь Долгорыг заяаны хань гэнэ. Зарим нь хань болохгvй гэнэ. Зарим нь учир, vзvvр нь
олдохгvй юм хэлнэ. Зарим нь Эрдэнийг амьд гэнэ. Зарим нь vхсэн, ирэх замгvй болжээ гэнэ.
Зарим нь ирэх, ирэхгvйн хооронд хэлнэ.
Эрдэнийг явж ирж уулзмаар санагдана. Гэвч бvдэг бадаг ч сураг сонсоогvй байж хаашаа явах
юм билээ. Нэг удаа арга нь барагдахдаа «чамайг харж горьдоод ч тусгvй шив дээ» гэж
хэлэхэд нь «тийм ч байхдаа» гэж Долгор өөрийн бус дуугаар хэлжээ.
«Тийм ч байхдаа» гэсэн vг Содномын зvрхийг базсан боловч энэ vгийг хэлсэн Долгорын дуу
сэтгэлд нь ямар нэг найдвар төрvvлжээ.
Долгор бол Содном зvгээр хvн өөрт нь сэтгэлтэй хvн гэдгийг сайн ойлгож байсан ба өөрөө ч
энэ хvнд сэтгэлгvй биш байлаа. Гагцхvv «би бол Эрдэнийн ёсолж авсан гэргий. Бид хоёрын
хvv ч буй» гэдэг бодол сэтгэлийг нь барьж, Содномын шургуу гуйлтаас хамгаална.
Гуч гарсан Долгор, Эрдэнэ ирэхгvй буюу эхнэр авсан байгаад энэ хvнийг алдвал хорвоог
ганц биеэрээ туулах дардан зам нээгдэнэ гэдгийг сайн ойлгож байв.
Эрдэнэ хvрээд ирвэл яах вэ гэдэгт Долгор шийдвэртэй хариу өгч чадахгvй байлаа. Эрдэнэ
эхнэр авсан бол нэг өөр хэрэг. Харин эхнэр vгvй ирвэл яах вэ? Би ч vнэхээр гомдсон. Гэвч
Эрдэнэ намайг гомдоогоогvй хvн биш. Эрдэнэ эхнэр аваагvй бол тvvнтэй суусан, суугаагvй
хамаагvй хорвоог бэлбэсэн эмээр өнгөрvvлэхэд гасалж гомдох юм байсангvй. Харин
эхнэртэй болсон бол ганцаар хохирох ёсгvй мэт санагдана.
Заримдаа «чингээд Эрдэнэ ирнэ гэж хэн над хэлсэн юм бэ?» гэж өөрөөсөө асууна. Хэн ч
хэлээгvй. Гагцхvv сэтгэл нь ирэх байх гэж зогсолтгvй хэлдэг байлаа.
Эрдэнэ ухаантай сайн хvн. Нэг өдөр талд орхисон намайг эргэж заавал ирнэ байх гэж
горьдох сэтгэл Долгорыг тэжээж байлаа.
— Эрдэнэтэй уулзаагvй цагт би тvvний эхнэр, тэр бол миний хар vсийг хагалсан нөхөр минь.
Тvvнтэй уулзалгvй хvнтэй суугаад, эцэст нь эрлэгийнд очиход над хэлэх vг байхгvй гэж хэсэг
дуугvй явсны дараа хэлэв.
232
— Тийм ч атугай Эрдэнэ чамайг vнсэнд хаясан шалз шиг орхисон шvv дээ.
— Би гомдсон.
Ингэж ярьсаар явтал хайнаг тэрэг гэрийнхээ гадна ирж зогсов. Yvнээс хэдэн хоногийн дараа
Долгор Тамирын тунгалаг уснаас хэдэн хонь ямаагаа услаад буцаж явтал дороос сайхан
сайвар буурал морьтой эмэгтэй хvн Тамирыг огтлон гараад ирж амар мэндийг нь мэдлээ.
Цэнхэр торгон дээл дээр ногоон дурдан бvс бvсэлж, толгойдоо мөнгөн торгон оройтой, улаан
хилэн эмжээртэй тоорцог өмссөн нимгэн цагаан царайтай гуч дотор насны хот маягийн
хээнцэр энэ хvvхэн бол таньдаг айл дээрээ хэд хоног хөдөөлөх гэж яваа Цэцэг юм.
— Сайн. Та сайн явж байна уу? гэж Долгор ирсэн гуй бөгөөд дэгжин хvvхний мэндийг
хариулав.
Цэцгийн очих айл бол өнгөрсөн өвөл Баяр өвгөнийхтэй хамт өвөлжсөн бөгөөд одоо
саахалтаар барахгvй хургаа тавьдаг айл байсан болохоор Долгор сайн зааж өгөв.
Буурал морио сайварлуулан холдож байгаа Цэцэгийн хойноос харсаар хоцрохдоо «нvvрэнд
нь хар гуниг шингэсэн ямар хачин хvvхэн бэ? аль над шиг тvмэн зовлон туулсан амьтан юм
болов уу?» гэж бодож байлаа.
Хөдөө газар нэг хvн ирнэ гэдэг бол ойр орчмын айлуудад бөөн сонин явдал болдог билээ.
Ирсэн зочны авчирсан боовоос хувь хvртэх, уулзаж танилцах гээд л сонин сайхан юм олон
гардаг.
Туулж гарсан амьдралаас гуниг зовлонгоос өөр юу ч олж аваагvй мэт болсон Долгор, Цэцэг
хоёр хэл vгээ тvргэн ойлголцож хэдэн өдрийн дараа зав л гарвал ярьж суудаг байлаа.
— Та хоёрын яриа дуусаагvй л байна уу? залуу байхад ийм байдаг сан даа гэж саахалтын
айлд нь ирсэн гоё хvvхэнтэй ярьж байгаа Долгороо харсан Дэжид гуай хэлнэ.
Нэг өдөр Долгор өөрийн зовлон, гунигаар дvvрсэн амьдралыг Цэцэг хvvхэнд ярьж өгөв.
Гэхдээ Эрдэнэ гэж нэрлэсэнгvй тvvнийг миний нөхөр гэдэг нэрийн дор ярьжээ. Цэцэг хvvхэн
vг дуугаралгvй сонсож байснаа «нөхөр чинь хэн гэдэг байсан юм бэ?» гэж асуув.
— Чи танихгvй. Эрдэнэ гэдэг байсан юм. Харин чи Заяын хvрээний хvн байна. Миний хvvг
таньж магад. Гэвш ламынд баян Итгэлтийн хvv Хонгорын хамт ном vзэж байсан Бат гэж нэг
бор хvv. Цэцэгийн царай хувирч, зэрэгцэн сууж байсан Долгороос биеэ зайлуулсан боловч
гуниг, гашуудалд дарагдсан Долгор ажиж яаж чадах билээ.
— Эрдэнэ ч ирэхгvй байхдаа гэж Цэцэг гэнэт хэлэв.
— Надад ширvvн vг хэлж байгаагvй юмсан. Тийм хvн нэг эргэвэл буцаж харах хэцvv. Гэвч
ирэх байх гэж би итгээд байх юм даа. Бид хоёр дахиад суухгvй ч гэсэн амьд яваагий нь харах
юмсан.
— Ай даа. Эр хvнд итгэснээс эрхий хуруундаа итгэ гэдэг чинь vнэн юм шvv. Өдийд чамайг
мартчихсан байж магад.
— Би ч гомдоосон, гэхдээ Эрдэнэ уул нь сайн хvн. Ухаантай ч хvн,
Нөхөртэй, хvvхэдтэй болох юмсан гэдэг бол Цэцэгийн ганц мөрөөдөл байж билээ. Энэ
тухайгаа Чимэгт ярихад «тэнэг минь тvvгээр яах юм бэ? муу зөнөг Буяндалайг чи хар л даа.
Нутагтаа эхнэртэй бас таван хvvхэдтэй золиг гэнэ шvv. До захирагчийн эхнэр манайд галзуу
юм шиг орж ирээд надад доромжлуулаад, нөхөртөө аль муухайгаа дуудуулаад явж байсныг
харсан шvv дээ. Ариун бурхан гэгдэж байгаа Заяын гэгээн, орос эхнэрээ яаж дарлаж байна.
Удахгvй хуучин оймс сольж байгаа юм шиг хаяна даа» гэх зэрэг завхай эрэгтэйчvvдийн
тухай жишээ татан ярьдаг байлаа.
Ер нь яваандаа Цэцэгийн мөрөөдөл нь амьдралын хатуу нударалтанд эвдэрчээ. Нөхрөө
хардсан эхнэрvvдтэй Цэцэг олон тохиолдсон. Заримд нь туг vсээ бэлэглэж, нvvрэндээ
233
хумсны хэв vлдээлгэж vзсэн. Энэ бvхний эцэст хорвоогийн хуурамч амьтан бол эр хvн гэж
бодоход хvрсэн.
Долгорын зовлонг сонсож Эрдэнийг хvлээсэн гэнэн нялх сэтгэлийг нь ойлгох бvр Цэцэгийн
эр хvний тухай бодол батжина. Долгорыг орхиод хоёр хоноогvй байхдаа Эрдэнэ өөртэй нь
яаж байсныг бодоход «Эрдэнэ ирэхгvй. Чиний сэтгэлийн гарз. Би сайн мэдэж байна» гээд
болсон явдлыг нэгд нэггvй тоочмоор санагдана. Гэтэл Долгор бол Эрдэнэ ирнэ гэдэг
горьдлогоор сэтгэлээ зогоож байгааг ойлгосон учир тэр горьдлогыг нь таслана гэдэг бол
доголон хvний таяг, сохор хvний тэмтрэгч модыг булаан авч хаяхтай адил болохоор «Эрдэнэ
бол бусад эр хvний адил хуурамч хvн. Ирэхгvй» гэж хэлж чадахгvй байлаа. Гэвч «Эрдэнэ
ирнэ. Чи хvлээх нь зөв» гэж энэ зовсон эмэгтэйг мэдсээр байгаад хуурах сэтгэл байсангvй.
Энэ ч учраас эр улсын хуурамч чанарыг дахин дахин ярьж, Эрдэнийг хvлээж сэтгэлээ дэмий
зовоосны хэрэггvй гэж зөвлөнө.
Харин Батын тухай бол өөр хэрэг байлаа. «Бат сайн хvvхэд. Эхээ гэж чам дээр заавал ирнэ.
Боломж л олдохгvй байгаа байх» гэж vрээ хvлээсэн эхийн итгэмтгий сэтгэлийг уулзалтын
баяраар дvvргэнэ.
Нэг өдөр Баяр гуайн араг боох гэж дэвтээсэн ширийг зvсэж нарийлах ажил хоёр хvvхэнд
оногдож гэрийн сvvдэрт суун удтал ярилаа.
— Чи бол над шиг хvлээсэн хvн байхгvй болохоор нэг сэтгэл нийлсэн ханьтай болбол дээр
юм даа гэж Долгор зөвлөв.
— Эр хvн гэдэг чинь бие далдалж, гэдэс цатгавч, сэтгэлийг ямагт зовоож байдаг юм шив дээ.
Би эрчvvдийн муу муухайг дэндvv сайн мэднэ.
— Yгvй шvv. Би Эрдэнээ гомдоогоогvй бол бид хоёр зовбол ч хамт, жаргавал ч хамт байсан
юм. Сайн нөхөр гэдэг чинь амьдралын тvшиг, амьд явахын баясгалан. Нэг өдөр, хоёр өртөө
явган явж орхиод, Эрдэнийнхээ тvмэн хайр гэрэлтсэн нvдийг хармагц бие минь сэргэж
хөнгөрдөг байсан. Эрдэнэ минь миний төлөө амьсгалж, амьдарч байсан хvн дээ.
— Чи ч мөн гэнэн юм даа. Бааюу дээр ирэх бvрдээ манай Чимэгтэй уулздаг нэг хvн байсан
юм. Согтуу дээрээ эхнэрээ муу муухай, ёсолж авсан болохоор л салж чадахгvй байна.
Тvvнээс хар гичийгээр би яах юм бэ гээд л тvмэн зvйлийн юм ярьдаг байлаа. Нэг өдөр нөгөөх
чинь цам дээр эхнэртэйгээ ижилхэн бор морь уначихсан гунхан явж байна. Тэгээд бидний
хажуугаар гарахдаа танихгvй хvн шиг явсан. Бас нөгөө муу муухайгий нь дууддаг эхнэрээ
мориноос нь сугадан буулгаж байсныг яана гэнэ. Орой нь зав чөлөө олж манайд ирсэн. Би
зад загная гэсэн Чимэг хорьж «Яах юм бэ. Би авдгаа л авч байвал боллоо» гэсэн, эрчvvд гэдэг
чинь ийм л байдаг юм даа.
— Эрдэнэ минь тийм ч муу хvн биш ээ.
— Чи алхам бvхэнд нь дагаж яваагvй шvv дээ. Чамайг шалз шиг орхиод явснаас хойш юу
хийж явааг хэн мэдэх вэ дээ.
Энэ хоёр хичнээн яривч Цэцэг хvvхний эр хvний шившигт явдлыг баримтаар нотловч
Эрдэнийн тухай Долгорын бодлыг өөрчилж эс чадлаа. Эрдэнийн тухай Долгорын бодлыг
амьдрал мэдэхгvй, гэнэн цагаан сэтгэл гэж Цэцэг санадаг бол эр хvний тухай, Цэцэгийн
бодлыг олон хvнд хууртсан сэтгэлийн бухимдал гэж Долгор санадаг байлаа. Хайр сэтгэл
халамжтай нөхөр гэж юу байдгийг vзээгvй Цэцэг өөрөөс нь илvv зовсон хvн гэж Долгор
өрөвдөнө. Долгор бол хайр сэтгэлийг сайн мэднэ. Эрдэнэтэйгээ байхдаа зовлонгийн дундаас
жаргал олж чаддаг байсан. Yнэн сэтгэлээр хvнд хайрлагдах, хvнийг хайрлахын жаргалыг
Долгор мэддэг учраас тvvний сайн сайхны амтыг vзээгvй Цэцэгийг хорвоогийн хир
хэмжээнээс хэмэрсэн зовлонтой гуниг дvvрэн амьдарч яваа хvн гэж хайрлана.
234
— Чи хvнд сэтгэлтэй болж vзсэн vv? гэж Долгор асуув.
Цэцэг цочмоор Долгорыг харснаа харцаа буруулж газар шагайн нам бөгөөд гэмшилтэй
дуугаар
— Yзсэн. Тэр намайг нэгэн цагийн зугаа хийж vзсэн. Явахад нь би арга барагдаж бөгжөө
тайлж өгөхөд аваагvй. Одоо бодоход би мөн ч тэнэг байж дээ гээд санаа алджээ.
Yдшийн нар хэлбийж, тэнгэр ер бусын зөөлхөн бөгөөд бvлээн өнгөөр гийгvvлэн, нялх
ногооны хурц vнэр vл мэдэг салхины аясаар ханхална. Хажуугийн ууланд хөхөөн дуу чихний
vзvvрт сонсогдон, өмнөх уулыг давж ирсэн нvvдлийн шувууны журамтай цуваа Тамирын
голын бараагаар гудайн цаад дахь хар энгэрт шингэнэ.
Тамирын голын зvгээс бараан морьтой хоёр хvн Баярын гэрийн зvг юманд хөөгдсөн мэт
хурдлан давхисаар нарийхан голын зvлгэн дээр суугаад шир зvсэж суусан хоёр хvний
дэргэдvvр гарах гэснээ нэг нь «тэр байна» гэлээ.
Долгор шир зvсэж байсан хутгаа шидээд, хяхарсан дуугаар:
— Эрдэнэ минь хэлээгvй юу? гэж хашгираад гvйснээ зог тусан зогсов.
Эрдэнэ мориноос vсрэн буугаад Долгорын өмнөөс том том алхаад очиход Долгорын нvднээс
нулимс асгаран гэдрэгээ өөрийн мэдэлгvй унав. Өмнөөс нь ирж яваа хvн яахын аргагvй
Эрдэнэ мөн боловч бишvvрхэх эвгvйцэх сэтгэл бадарчээ. Энэ сайхан уулзалтаас хойш хэд
хонов.
Хаврын адаг сарын цэлмэг өдөр чийгтэй хорвоогоос дэгдсэн буданд гандсан хуучин цэнхэр
торгоны өнгөтэй болсон тэнгэрт мандсан нар ертөнцийг шарж тvлэхгvй боловч таатай дулаан
илчээр жигнэх нь юутай сайхан билээ. Ийм өдөр нуруугаа наранд ээж, удаан буухад нарны
илч биеийн ширхэг бvхэнд шингэн ордог бөгөөд бие тэнийдэг билээ. Гэвч хайр нь хөрч
цэвдэг болсон сэтгэлийг ийм нар хэчнээн жигнэвч бvлээцvvлж vл чадна.
Баяр гуайн бор гэрээс морины аргамжааны зайтай газар Долгор Эрдэнэ хоёр зэрэгцэн сууж
ярилцана. Гэрээс Дэжид авгай байн байн шагайж тэр зvг хараад гvн санаа алдана. Олон
жилийн турш хvлээсэн хvнтэйгээ уулзсан Долгорын царай өдөр өнгөрөх тусам баяр
жаргалаар биш уйтгар гунигаар дvvрэх болсныг тааварласан Дэжид гуайн сэтгэл шаналж
эхлэв. Гэхдээ жаргал заавал авчирвал зохих энэ учрал яагаад гуниг авчирсан нь далан уулын
цаадах нууц болохоор энэ хоёрын хэрэгт барин тавин оролцож vл тавина.
— Хvv минь та хоёр юу болоод байна даа? гэж өнгөрсөн орой хурга хашиж байхдаа
Долгороос асуужээ.
— Юу ч болоогvй, ижий минь гээд Долгор хэлээд дахин дуугарсангvй.
Эрдэнийг ирсэн өдөр Долгор хязгааргvй баярлаж байх шиг хоёр хөгшинд санагдсан билээ.
Ирсэн оройгоо буцсан Итгэлт явахдаа «сайхан vед муухай бvхнийг мартах ёстой юм шvv»
гэхэд «Ёстой доо. Хvv минь. Амьд явсан хvн алтан аяганаас ус ууна гэдэг энэ шvv дээ » гэж
Дэжид гуай хэлжээ.
Тvvнээс хойш таван өдөр өнгөрөв. Гэтэл Долгор Эрдэнэ хоёрын харьцаанд vлэмж
өөрчлөлтгvй болжээ.
— Өвгөн минь. Энэ хоёр нэг л биш. Бие биедээ гомдсон сэтгэл нь эвдэрч өгөхгvй байгаа
бололтой. Ярьж сургаж өгье гэж Дэжид гуай өвгөндөө хэлжээ.
— Яарвал даарна гэдэг. Болохгvй харж байж буурьтай хөдөлнө шvv. Эмзэг юманд эвгvй
хvрвэл тасалж орхино. Тэгвэл ёстой л нуухыг авах гээд нvдийг нь сохолно гэдэг болно гэж
Баяр гуай хаширлажээ.
— Яадаг билээ дээ. Эдний хооронд нэг л муу зай гарч орхилоо гээд авгай нулимсаа, салбан
ханцуйгаар нухлан арчив.
235
Yнэхээр ч Долгор Эрдэнэ хоёрын дунд Дэжид гуайн хэлдгээр муу зай буй болоод мөч
өнгөрөх тутамд гvн болж байлаа. Долгор орхиод явсан мөчөөс нь Эрдэнийг хvлээсэн. Сайн ч
хvлээсэн. Yнэн ч хvлээсэн. Анх уулзаад ч хязгааргvй баярласан Баяраас хvн хагардаг бол
Долгор хагарах байсан. Гэтэл оволзсон баяр нь оволзсон баяр нь оргилж байхад гомдлын
сэтгэл vvсэн гарч яваандаа Эрдэнэ бол хvлээж байсан хvн нь биш юм шиг санагдаж эхэлсэн.
Анхандаа Долгор энэ сэтгэлээ хvчлэн дарах гэж оролдсон. Гэтэл хvчлэх тутам Эрдэнэ ангид,
хvйтэн болж байлаа.
— Би ч чамд эртний Долгор биш, чи ч надад эртний Эрдэнэ биш болж дээ. Одоо ч чи бид
хоёрын хамт амьдардаг хөг өнгөрсөн бололтой гэж эцэст нь Долгор хэлжээ.
— Долгор минь. Чи намайг гомдоосон vнэн. Гэхдээ овоо босгоогvй бол шаазгай хаанаас суух
вэ гэж vг байдаг. Чи бодооч бид өнгөрснийг мартаж, ирээдvйгээ бодож амьдаръя. Бид хvvтэй
шvv дээ.
— Тиймээ хvvтэй гээд Долгор хэсэг дуугvй сууснаа нам тэлvvн дуугаар
— Гэвч гомдож хvйтэрсэн сэтгэлийг хvчилж болдоггvй бололтой. Хvчлэх гэвэл дэлбэрч
магад байна. Миний туулсан зовлонг чи сонссон. Гэвч vзээгvй.
— Зовлон туулсан бидний сэтгэл ингэж жаргалын өмнө сарних ёсгvй.
— Би ямар нvгэл хийсэн хvн бэ. Юунд тэр өвөл vхсэнгvй вэ. Би тэр өвөл vхсэн бол чи хэнтэй
уулзаж, хэнтэй ярих байсан бэ гээд уйлахад нь Эрдэнэ аргадаж мөрөн дээр нь гараа тавьтал
эрс хөдөлгөөнөөр тvлхэж зайлуулав.
— Долгор минь чамайгаа хvний газар өнчин ишиг шиг орхиж хатуу сэтгэл гаргасан миний
буруу. Намайг бодохгvй гэхэд чи хvvгээ бод.
— Эрдэнэ чи битгий дуугараач гээд Долгор цааш харан толгойгоо сэгсрэхэд бvх бие нь
халуун хижиг туссан хvн шиг чичирч байлаа.
Долгорын сэтгэлд «бузар янхан» гэж vсэртэл нь алгадаад эргэж ч харалгvй давхин алга болж
байгаа Эрдэнэ бодогдоно. Тvvнээс хойш Долгорын vзсэн зовлонг Долгор л мэднэ. Сайхан
сэтгэлт хоёр хөгшин тохиолдоогvй бол юу болох байсан бэ? амьд гарсан нь vнэн. Гэвч
хувхайрч vхсэн сэтгэл нь тамын зовлонг эдэлсэн шvv дээ. Тvvнээс хvнд, тvvнээс гашуун,
тvvнээс тарчилгаатай зовлон энэ хорвоод байхгvй.
Тэр нvдэнд гуйлтын хажуугаар шийдсэн зориг тодорхой харагдав. Тэр нvдэнд айх эмээхийн
зэрэгцээ хязгааргvй гомдлоос буй болсон жигшил тод ажээ.
Маргааш нь аргагvй болсон Эрдэнэ явлаа. Хоёр хөгшин учир зvйг нь олох, эвдэрсэн
сэтгэлийг эвлvvлэх гэж уран цэцэн vгээ, усан нулимстайгаа холин байж, аргадаж загнаж
vзсэн боловч тус болсонгvй.
Хvчтэй газар хөдлөлтөөс хагарсан уул боловч он жил өнгөрөх тусам эрvvлжин эдгэрдэг
билээ. Харин хvнд шарх олсон сэтгэл бол эдгэрэх нь хэцvv ажээ. Эдгэрэвч шархадсан
учраатайгаа уулзахдаа сэтрэх нь vлэмж тvргэн бөгөөд тэр цагтаа улам ч аюултай. Хvний
хайрын сэтгэл, хайр нь хазайснаас vvссэн гомдол, морины бvдрэлт хоёр төсөөтэй. Хурдан
явсан чадалтай морь нэг бvдэрвэл босох нь хэцvv байдгийн адил их хайрын сэтгэл нэг
гомдвол эвлэрэх нь хэцvv байдаг ажээ.
Санаа сэтгэл нь хоосон болсон Эрдэнэ Тамирын голын зvг гэлдрэн явахад ард нь нэг дуу
гарах ёстой тэр дууг сонсохгvй бол амьдралын жаргал нь алга болох юм шиг бодогдон чих
тавина. Гэвч тэр дуу гарсангvй харин нэг мэдэхэд голын эргэн дээр ирсэн байжээ.
Эргэж харвал тэртээ аманд байгаа Баяр өвгөний жижигхэн бор гэр зэрэглээн дунд харлан
тоглож байлаа. Амьдрал гэж хэцvv юм даа. Хэрэв Эрдэнэ «Чи бид хоёр хамт амьдардаг хөг
өнгөрсөн бололтой» гэж тvрvvлэн хэлсэн бол, Эрдэнийн гомдол эхлээд дэлбэрсэн бол
236
Долгорын гомдол, гомдлоос гарсан жигшил оргилохгvй байж болох байсан болов уу? Аль
тvймрийн хоёр vзvvр нийлээд оволздог шиг болох болов уу. Yvнийг хэн ч тогтоож чадахгvй
зөвхөн тааж л чадна. Харин таасан тэр нь зөв буюу буруу байсныг баталж болохгvй.
Амьдралд ийм олон нууц байдаг болохоор тэгсэн бол яах байсан бол, ингэсэн бол яах байсан
бол гэсэн мухардмал өдий, төдийн таавар өнгөрсөн юмны хойноос сvvдэр шиг дагаж явдаг
бөгөөд гомдол, харамслын эх булаг болдог жамтай.
Мордоод алгуурхан холдож байгаа Эрдэнийн хойноос хаяаг нь шуусан гэрийн хананы нvдээр
харж нулимсаа асгаруулан байсан Долгор «Эрдэнэ миний нөхөр, би өөрөө тvмэн буруутай
хvн. Намайг гээд ирж байхад нь би хуншгvй зан гаргаж байна» гэж нэг бодовч нөгөө нэг
сэтгэл нь «Энэ бол миний Эрдэнэ биш чамайг харийн нутагт гарын угаадас мэт хаясан хvн.
Чамайг орхиж явснаас гарсан зовлонгоо чи мартаагvй юу. чи vхэж болох л байсан. Yхсэн бол
Эрдэнэ хэнтэй уулзах байсан бол» гэж vглээд «Эрдэнэ минь зогсооч» хэмээн хашгирах дууг
хоолой дээр нь таглаж байлаа.
Эрдэнийг явсан орой Содном ирж билээ. Тvмэн бодолд дарагдан хийсэн ажил, гаргасан
зангийнхаа зөв буруугийн аль нь болохыг бодож олохгvй vймрэн байсан Долгорын дэргэд
удтал дуугvй сууж билээ.
Долгорын царайд гомдол, таавар холилдон, хэдэн өдрийн турш уйлсан бэлцгэр нvдэнд нь
ямар нэгэн шийдвэртэй сэтгэл тодровч доороо эргэлзэх шийдвэрт дарагдан сарниж байлаа.
Долгор сvv хөөрvvлж байгаа тогоо руу хэсэг харж байснаа босож «Хоёулаа гаръя» гэж эрс
дуугаар хэлсэнд Содном дуугvй босож дагаж гэрээс гарлаа. Долгор шууд явсаар морины
уяаны дэргэд очиж зогсоод, гvйцэж очсон Содномын нvд рvv эгцлэн харж «Чи яв. Би бvр
эргэж орхилоо» гээд морины нь цулбуурыг тайлж өгөөд «Одоо миний сэтгэлд хэн ч
багтахгvй байна» гэлээ.
- Чи тоглож байна уу?
- Тоглох чадал надад алга гээд эргэж гэрийн зvг явлаа. Содном хээр талын чулуун хvн шиг
хөдлөлгvй гөлрөн баахан зогссоноо цочсон мэт ухас хийн мориндоо мордоод давхин алга
болжээ.
Эрдэнийг ирээд байхад нэг удаа Содном ирсэн бөгөөд хэн ирснийг мэдээд зогсоогvй, юу
болж байгааг тааварлаж Долгорын хийж өгсөн аяга дvvрэн цайг их л билэгшээн амтархан
уугаад буцсан билээ.
- Энэ юун хvн бэ? гэж Содномыг уяанаас төдий л холдоогvй байхад Эрдэнэ огцом ширvvн
асууж билээ.
- Нэрийг Содном гэдэг их сайн хvн шvv гэж Долгор ямар ч зовсон шинжгvй хариулжээ.
- Сайн хvн гэнээ? Хорвоо дээр сайн хvн алийг гэхэв дээ.
- Энэ бол сайны дотроос онц сайн хvн юм шvv.
Долгорын энэ vгийг сонсоод Эрдэнийн сэтгэлд хардах, харамнахын оч vсэрч билээ. Гэвч би
энэ ганц бие эмэгтэйг хvний нутагт хаяж орхиод юу боллоо гэж хардаж харамлах вэ. Амьд
байгаа нь боллоо шvv дээ хөөрхий гэсэн бодлоор хардлагын очноос гал оволзох аюулыг дарж
билээ.
Хэсэг дуугvй суусан Долгор гэнэт эрс, шийдэмгийгээр Содномын тухай, өөртөө нь сууя гэдэг
тухай нэгд нэггvй хачин тайван ярьж билээ.
— Тэгээд чи vvнтэй суух хэрэг vv?
— Мэдэхгvй би чамайг иртэл Содномтой суухгvй гэж хатуу бодож байсан бурхан минь энэ
бол vнэн юм шvv.
— Одоо юу гэж бодож байна?
237
— Одоо бол мэдэхгvй.
Долгор тэр нэгэн цагт ертөнцийн ямар ч жаргалаас солихгvй гэж байсан нөхөртөө Эрдэнэдээ
хvйтэрч, тvvнээс хөндийрч байгаа сэтгэлийг зогсоох гэж өнгөрсөн хэдэн өдрийн турш мэддэг
уншлагаа ч уншсан. Бурхан сахиусандаа ч тоочин аврал гуйсан билээ. Гэвч тус болсон зvйл
vгvй билээ.
Эрдэнэ урд Тамирын голыг гаталж, Луу гvний хvрээг чиглэн явж байхад Долгорыг тойрсон
тvмэн зvйлийн бодол дотор нь эргэлдэнэ. Гэвч Долгорыг буруу шаах сэтгэл хараахан
байсангvй. Содномын тухай бодоход дотор харлан, vнэтэй эрдэнээ өөрийн мууд өөрөө л
бусдад алдсан юм шиг санагдана. Гэвч Долгор нь vvрд өөр хvний Долгор болсон гэдэг
сэтгэлтэй эвлэрч бас л чадахгvй байлаа.
«Yvнээс гашуун юм болж болох л байсан шvv дээ амьд байгаа нь их юм. Долгор минь
ухаантай сан Батыг vзсэн цагт сэтгэл нь өөр болох л ёстой» гэсэн бодол сэтгэлийг нь
тэжээнэ.
Хаврын нар араас жигнэн нутгийн зvг тэмvvлсэн морь хоргодсон сэтгэлийг нь бушуухан
зайлуулах гэсэн мэт толгой хаялан гvйн хар алхална.
Голын хөндийд урьхан хаврын яруу дэлхийн шимтэй золгосон мэт налайн билчиж, энд
тэндгvй нvvдлийн шувууны гангар гунгар дуу ирэх цагийн уяхан хөгийг чих таалан vvсгэнэ.
Гэвч өөрийн бодолд дарагдсан Эрдэнийн сэтгэлийн цацарсан утас энэ бvхэнтэй хөг огт
нийлэхгvй зөрж байлаа.
XVI
Заяын бааюу дээр намын vvр байгуулах гэж хэдэн өдрийн турш Эрдэнэ хvмvvстэй уулзаж
ардын нам засгийн бодлогыг тайлбарлан ярилцав. Yvний хажуугаар «улаан оросын
гуйлгачин нартай нийлсэн ардын нам бол шашин бурханыг баллах гэсэн учир тvvнд орогсод
хойтох сvнсгvй болно. Эцэг эх лам багшаа ална гэж хvvхэд гаргаагvй бэлэвсэн эмийн
өмднөөс адис авч тангараг өгдөг» гэсэн цуурхал дэгдэж байлаа. Yvнээс болж сvсэгтэн
хvмvvс ардын намаас холуур явахыг хичээнэ.
Луу гvний хошуунд намын vvр байгуулах ажлаа Эрдэнэ хэдэн өдрийн өмнө дуусгажээ. Намд
орно гэсэн хорь шахам хvмvvсийн дунд зургаан тайж, гурван лам байснаас хоёр тайж, нэг
ламыг авч арав гаруй хvнтэй vvр байгуулаад бичээч Гончиг гэдэг ард хvнийг намын vvрийн
даргаар сонгожээ. Шинэ засаг байгуулах, юуны өмнө хошуу засаг дарга сонгох ажлыг эрхлэн
хийх нь намын vvрийн чухал ажил гэдгийг Гончигт хэлээд чухам юу, хийхийг зааж өгсөн
билээ. Сонгууль болтол Луу гvний хошуу тамгын жасааны дарга, Гончигыг дэд даргаар тvр
томилж vлдээв.
Хошуу даргад сарын гурван эр хонь, дэд даргад хоёр эр хонь, бичээчид хоёр төлөг, зарлагад
нэг хагас төлөг гэх зэргээр цалин тогтоож өгөөд хошуунаас ямар ч албан татвар авч болохгvй
гэж чандлан тушаажээ. Бас өртөөг өөрчилж тайж нарыг өртөөний албыг залгуулах ажилд
дайчлав.
Хошууны харьяат айл өрхийн тэргvvлэгчдийг цуглуулж бvх хийсэн өөрчлөлтөө ярьж өгөхөд
«Ингэх л ёстой байсан. Аргагvй л ардын засаг байна. Өчvvхэн би хошуу тамгын жасаандаа
найман ханатай улаан халзтай цагаан гэр нэгийг өргөе» гэж Итгэлт хэлж билээ.
Итгэлт энэ vгийг хоосон хэлсэн биш. Мөн гэр бэлэглэх гэсэн нь ч учиртай. Ардын засаг ноёд
тайж нарыг ард тvмний нэг адил өртөөний алба хийлгэдэг болж Итгэлтийг хэмжээгvй
баярлуулсан билээ. Одоо Итгэлт урьдын цаг шиг өртөөний албыг дөрвөн цагийн албанд
ээлжгvй залгуулахгvй, өртөөнд оногдсон хэд хэдэн тайж Итгэлтээс бараг л мөргөх шахаж,
гуйж гувшиж баймааж нь ацаглаж билээ. Итгэлт vvнээс олсон ашгаар найман ханатай, улаан
238
халзтай цагаан гэр хэд хэдийг төхөөрч болно. Одоохондоо л ардын засаг Итгэлтэд халтай юм
хийсэнгvй.
Эрдэнэ Луу гvний хошуунд ажлаа ингэж эхэлсэн бөгөөд одоо Заяын шавьд ажиллах болжээ.
Гэтэл Заяын шавь бол өөр байдалтай газар юм. Энд харын талын ямар ч захиргаа байгаагvй,
бvх юм Эрдэнэ зая бандид гэгээний нэрээр хийгдэж гэгээний мөргөл, номын зардал, жанчны
зардал гэх зэрэг хэд хэдэн хvнд алба төлдөг байлаа. Хошууд өртөөний алба гэж нэг сvрхий
албатай байсан бол шавь нар тvvнээс чөлөөтэй байлаа. Шавь нарын ихэнх нь хэдэн жасын
сvрэг хариулж тvvгээр амьдарч байсан болохоор гэгээний зарлиг зөвхөн сvсэг бишрэлийн
нөлөөгөөр зогсохгvй аж амьдралын vлэмж хvчтэй байжээ. Бас Зая гэгээний нөлөө зөвхөн
шавь нараар зогсохгvй хошуудад vлэмж өндөр байсан болохоор тvvнийг Луу гvний зэрэгт
vзэж огт болохгvй ажээ. Бас тэгээд Зая гэгээн мэдэлтэй сэн бол ажил их хөнгөрөх байжээ.
Хөнгөн зантай залуу баньд Заяыг дуртай зvг рvvгээ хөтлөж чадах ухаан Эрдэнэд байсан.
Гэтэл энэ нэр хvнд нь vлэмж бөгөөд хэдэн тvм буман хvний сэтгэлд амьд бурхан болон
итгэгдэж бишрvvлсэн гэгээний мэдэл өчvvхэн бөгөөд юм бvхнийг дэргэд нь байгаа хэдэн
хэрсvvд хөгшин чоно, том лам нар дураараа аашлан хөтлөх ажээ. Эд өндөр хvчит Зая
гэгээнийг бусадтай адил итгэж шvтэх дvрийг гаднаа vзvvлэвч vнэндээ бол гэгээний нэрээр
зөвхөн Заяын шавийг биш, ойр орчмын хошуудын хэргийг залж байгаа бvлэг байлаа.
Эрдэнэ энэ бvхнийг сайн ойлгож байсан учраас Заяын шавийн хэрэгт дотроо бодлоготой,
дороо ухаантай, учир хужрыг нь сайн тунгаан хандахгvй бол болохгvй гэж боджээ. Хиагтыг
эзлэн авах байлдаанд идэвхтэй оролцсон Хасбаатар тэргvvтэй хэд хэдэн лам нар өндөр
мяндаг, тушаалтай байсан авч Сvхбаатар ардын намын гишvvн болгосныг Эрдэнэ сайн
мэднэ.
Ардын намыг гvтгэсэн элдэв ярианы эх бол лам нар гэдгийг Эрдэнэ сайн ойлгож байлаа.
Чухам тийм ч учраас том лам нарыг зохистой цаг иртэл ойрхон шиг аргамжин хараандаа
байлгах нь зөв гэж бодов.
Ингээд шууд очиж Зая гэгээнтэй ярилцаж билээ. Гэтэл залж байдаг хэдэн хөгшин чоно,
ялангуяа vмхий санаа, давхар бодлогын vvр болсон хvрээ хамба дэргэдээс нь холдсонгvй.
- Монголын ардын нам бол ард олны тусын тулд зvтгэх ариун зорилготой болохоор өндөр
нэрт ариун санваартан гэгээн та гишvvн болон орох биз гэж гvн итгэнэ гэж Эрдэнэ хэсэг
ярьсны дараа шууд тулгажээ.
Гэгээн орохгvйн төлөө тэмцэж элдвээр бултах байх. Тэгэхлээр нь шахна гэж бодсон Эрдэнэ
дараагийнхаа vгийг бэлтгэж байлаа.
Нэг гартаа цас шиг цагаан хаш хөөрөг бариад нөгөө гартаа урт шар эрх эргvvлэн нvдээ хагас
анин суусан хамба ардын засгийн төлөөлөгчийн далд бодлыг аль эрт мэджээ. «Уухай чи
биднийг тээрэмдээ илжиг шиг оруулж авъя гэж бодож байгаа бол бид дотор нь ороод тvймэр
асааж өгье» гэж бодон хөх инээд нь хvрч суужээ. Эрдэнийн vгээ дуусахад нь хамба
хоолойгоо намбатай зассанаа «Эх болсон хамаг амьтны тусын тулд бие сэтгэлээ харамнахгvй
гэж санваар хvртсэн бид ардын намд орж олон шавь нарынхаа төлөө зvтгэх хvсэл дvvрэн
байна. Yvнийг эрхэм сайд өндөр ухаандаа тогтоож багтаан авахыг хичээнгvйлэн гуйна»
гэлээ.
Хэрэг явдал Эрдэнийн санасан зvг явсангvй. Гэвч Эрдэнэ «Уухай, хашир чоно чи бидний
дотор орж авья гэж бодож байна? Хэн нь хэнийхээ хөлд нь суухаа vзье» хэмээн бодоод өргөн
тэнэгэр инээмсэглэн «Та бvхний хvслийг өчvvхэн би баяртай хvлээн авна. Гэвч нэгдvгээрт
ардын нам бол олон тvмний нэгэн санаагаар эвлэлдэн нэгдэх зvйл болохоор орохыг хvссэн
бvх хvмvvс хамтран тунгаан ярьж хэнийг оруулах, хэнийг vгvйгээ шийднэ. Хоёрдугаарт
239
бидний ярилцсаныг дээд газар хянан vзнэ» гэж хэлэв.
«Чингэх тусмаа сайн» гэж хамба бодов. «Чамайг шилбvvрээ бариад хот руу өнгийж байхад
чинь би учрыг нь олж болох байлгvй дээ» гэж Эрдэнэ бодож байлаа.
Хамба, намд орох өдий төдий сам нарын нэр гаргаж өгөхөд нь «Нэгдvгээрт балын бага нь
дээр гэдэг, хоёрдугаарт юу ч гэсэн та бvхэн урьдаар vvр байгуулж аваад дараагийн
хvмvvсийг өөрсдөө ярина биз» гээд гэгээний хамт зургаан лам нарын нэрийг vлдээж бусдыг
нь хасчээ.
- Гэгээн ардын намын гишvvн болох энэ гэдэг яриа талын салхи шиг хурдан тархав.
Зарим хvмvvс «Ардын нам зорилго нь сайн болохоор гэгээн орох болжээ» гэж ярина.
Юу ч гэсэн намын vvр байгуулах болов. Хороо харчууд хэд малчид хэд, бас Цэцгээ хvvхэн
намд орохоор саналаа өгчээ. Гэгээн болоод хамбатай ярилцаж, шавь тамгын газрын дэргэд
том гэр бариулан, өдөр сонгож нам элсэх гэж саналаа өгөгсдийг цугларах тухай зарыг тарааж
байлаа. Хvмvvсийн хамгийн тэргvvнд Заяын гэгээн, ойр дотны лам нарынхаа хамт ирлээ.
Цэцгээ хvvхэн ирсэнгvй. Харин Чимэг хамаг гоёлоо өмсөж зvvгээд ирэхэд нь «Цэцгээ
ирсэнгvй юу? Яасан юм болоо?» гэж Эрдэнэ асуув.
— Намд орно гэдэг хойтохоо баллах гэсэн vг гэнэ гээд ирсэнгvй. Над баллах хойтох байхгvй
болохоор оронд нь ирлээ гээд толгойгоо хаялан тас тас инээсээр лам нарын өмнvvр алхаж
дээд талд нь гараад жавдан дээр тавлаг суулаа.
— Эсгий хийхэд нохой хэрэггvй гэгчээр энэ янхан энд юу хийнэ дээ гэж нэг лам нөгөөдөө
шивэгнэв.
— Цаг зэвvvн болоход ямааны мах ямбаны царанд орж, эмс эзний ширээнд сууна гэж
чулууны бичигт байдаг юм гэнэ билээ гэж нөгөө лам хариу шивэгнэв.
Хамба лам хөмсгөө зангидан ширэв татахад шивэгнэн ярилцагч хоёр лам гөлсхийн дуугvй
болов. Хэдэн харчуул цувралдан ирээд хvрээний нэртэй лам нар, Заяын гэгээний хамт
морилон ирснийг хараад өөрийн эрхгvй сvрдэн наманчилж мэндлээд vvд хатадчаар шахалдан
сууцгаав. Yvнийг харсан Эрдэнэ «Та бvхэн дээшээ морилон сууцгаа. Эрхэм гэгээн болоод
хvндэт лам нарыг эрхэмлэн vзэж бишрэн сvрдэх нь зvйн хэрэг боловч өнөөдөр та бvхэн нэгэн
намын vvрт дагаж орохоор ирсэн болохоор эрх тэгш билээ» гэж харчуудад хандан хэлээд
«Тийм биз дээ» гэж лам нараас асуув.
Заяын гэгээн инээмсэглэх мэт болон хамба руу харлаа.
— Ардын засгийн мэргэн сайдын хэлдэг тvмэн зөв гэж нэг лам хэлээд марсайн инээв.
— Ёс ёмбогор, төр төмбөгөр гэж хэцvv юм даа гэж хэлээд гэсгvй хоолойгоо засав.
Yvдэнд сууж байсан хvмvvс дуртай дургvй босож дээшлэн сууцгаав. Эрдэнэ босож ардын
нам, засгийн зорилгын тухай тайлбарлан нилээд яриад «Ардын намын тухай янз бvрийн ор
vндэсгvй яриа дэлгэрч байна. Энэ яриаг монгол орон, монголын ард тvмэнд сайн сайхныг
хvсэгчид гаргаж байгаа биш. Биднийг, монгол улсыг баллах гэж байгаа хvмvvс гэж ярьдаг
тэр хvмvvс гаргаж байгаа хэрэг. Энэ яриа бол ор vндэсгvй худал vг. Монгол оронд улс
байгаагvй, гадаадын эзэрхэг тvрэмгий нарт доромжлогдсон ард тvмэн байсан. Бид тэр тvмэн
зовлонд нэрвэгдсэн монгол орныг гадаадын дарлалаас чөлөөлөх гэж тэмцээд тvvнээ
биелvvлсэн. Зовж зvдэрсэн монгол оронд тусгаар улсыг байгуулах гэж манай шилдэг хvмvvс
тэмцэн босоод алтан амиа өгч байсан. Амарсанаа, Цэнгvнжав мэтийн баатар эрс монгол
улсаа гадаадын доромжлолоос салгаж тусгаар улс болгох гэж тэмцээд алтан амиа алдаж
байсан тvvх буй. Бид тэдний гvйцээгvй хэргийг гvйцээсэн. Энэ буруу гэж vv? Биднийг
шашин бурханыг баллах гэж байгаа улс гэдэг. Гэтэл бид гамингийн шоронд орж, Бароны
хоригдол болж байсан Богдоо хэмжээт эрхт хаанаар өргөмжлөөд, ард олныг шvтэх, бишрэх
240
эрхийг хvндэтгэн vзэхээ тунгаасан билээ. Энэ шашин бурханыг баллаж байгаа хэрэг vv?
Биднийг эцэг, эх лам багшаа ална гэж тангараг өргөсөн улс гэж гvтгэдэг. Бид тийм тангараг
өргөөгvй. Бид бvх хvмvvс адил тэгш эрхтэй байх шударга зөв ёсыг тунхагласан. Бид монгол
орноо зөвхөн тусгаар тогтносон улс болгоод зогсохгvй эрх чөлөө эрдэм соёлтой улс болгох
гэж тангараг өгсөн билээ. Энэ бvхнээ биелvvлэх гэж хамжлагатай байх, угсаа залгамжлах
ёсыг устгасан. Энэ муу юм гэж vv? Бидэнд хорсохдоо мухар толгойтон гэж хvртэл нэрлэдэг.
Манжид дагаж өгсний булай тэмдэг болсон гэзгээ зарим маань тэмцэлд саад болохоор нь
хусаж хаясан нь vнэн. Энэ буруу гэж vv? Мухар толгойтон муу хvмvvс байдаг юм бол энд
байгаа гэгээн болоод эрхэм лам нарыг муу ёрын хvмvvс гэх vv?» гээд Эрдэнэ vгээ таслахад
хэдэн хvн жуумалзав.
Эрдэнэ хоолойгоо засаж, цугларагсдыг тойруулан харснаа «Ардын засагт дургуй хvмvvс буй.
Тэд ардын нам, засгийн эсрэг гvтгэлэг дэлгэрvvлж байна. Гэвч цаасан шувууны бичигт цул
модон хэнгэрэг дуугарах тусмаа янзгvй гэж мэргэн vг байдаг. Ард олны төлөө тогтож, ард
тvмний тусын төлөө ажиллаж байгаа засаг төрийг гvтгэх нь цул модон хэнгэрэгтэй адил биш
гэж vv? Ардын засаг бол улс шиг улс болохсон, хvн шиг амьдрах сан гэж хvссэн монгол
нийтийн засаг» Миний ярих гэсэн юм ийм л байна. Та бvхэн лавлан асууж ярих юм байвал
асууж ярьцгаа гээд тvшлэгтэй олбогон дээр бахархалтай бөгөөд ихэмсэг суулаа.
Гэрийн дотор хэсэг зуур нам гvм байлаа. Заяын хvрээний зvvн дацангийн гэсгvй бvдvvн лам
эрихээ эвхэж өвөртлөөд намбатай босож хоолойгоо намжиртай засаад «ардын нам бол ариун
цагаан явдалтай нигvvлсэнгvй хvмvvс эвлэлдэн нэгдэх эрхэм холбоо гэдгийг ардын засгийн
өндөр сайд номлон айлтсаныг мунхаг бид ойлгон авлаа. Иймийн учир энэ өдөр ардын намын
гишvvн болох хvн болбол ариун явдалтай байх ёстойг хэлэх юун билээ. Гэтэл энд байгаа
хvмvvсийг ажин шинжвэл энэхvv гэгээн зорилгод нийлэхгvй байгааг мэргэн сайд оюун
ухаандаа тогтоон соёрхох ажаамуу» гээд алга хавсран намс гээд суув.
Өглөө хамба, намд орох болсон, лам нарыг цуглуулж, харчуудаас аль болохоор цөөн хvн
оруулахыг хичээх тухай ярьсан билээ. Энэ учраас гэсгvй яргачин Доёд, Чимгээ мэт хэзээнээс
бурхан шашингvй хvмvvсийг намд олноор оруулбал ашиггvй болно гэ бодоод ингэж хэлэв.
Хvрээ хамба хэрэг болохгvй vг хамаагvй ярьсан гэсгvйг, идэж байгаа ясанд нь ойртсон
жижиг гөлгийг архиран харж байгаа уяатай нохойн нvдээр ширвэв. Хамбын бодлоор ингэж
халз дайрч болохгvй ажээ. «Хар тэнэг, vмхий өөх дуугvй л сууж байхгvй» гэж дотроо
бухимдан байлаа.
Yнэхээр ч гэсгvйн vг харчуудыг гижигдэж тэд шуугилдаж эхлэв. Заяын хvрээний идэх махыг
залгуулж байдаг хоёр яргачин Доёд гэгч ярих хар хvн нvдээ гялалзуулан босож «Гэсгvй та
ардын намын зорилгод нийлэхгvй хvмvvс гэж хэнийг хэлж байна аа? Тvvнээ шууд хэлж
орхи» гэж эрс шаардав.
Хамт босож Эрдэнийг зальтай нvдээр харан толгойгоо дохин ёсолсноо «хvндэт гэсгvй нэр
цохож хэлээгvй, харин хvн болгон адилгvй, морь болгон жороогvй байдаг болохоор эрхэм
сайдыг тунгаан соёрхоно уу гэсэн билээ» гээд суулаа.
—Би мал нядалж гэдсээ тэжээдэг мулгуу бодолтой мунхаг ухаантай хvн. Гэвч хvний хэлсэн
vгийн цаана нааныг мэднэ. Гэсгvй та над мэтийн хvнийг ардын намд орох хувь завшаангvй
гэж хэлж байх шиг байна. Нэрлэж орхи. Тэгээд ярилцъя гэж Доёд хэлэхэд хэдэн хvн дэмжин
шуугив.
— Бидэнд бие, биеэ хардаж, хар санаа өвөрлөх бол хамгийн муухай биш vv. Ардын намын
зорилго бол эрхэм сайдын айлдсанаар эв нэгдэлтэй байх ёстой билээ. Гэнэт хэрэг буруу
тийшээ эргэж байгаад сандарсан хамба чулуун хvн шиг гөлрөн нэг хөгтэй унжирсан дуугаар
241
хэлэв.
Гэвч Доёд хэдэн хvний ил дэмжлэгээр дахин босож «Ардын намын гишvvн байх хувь
зохиолгvй хvн» гэж хэнийг хэлснээ шууд нэрлэхийг шаардав. Хамба лам уран зөөлөн vгээр
хоёр талыг эвлэрvvлэхийг хичээн оролдсон боловч нэгэнт дэгдсэн шуугианыг дарж эс
чадлаа.
Эрдэнийн ганц дохиогоор энэ шуугиан дарагдах байлаа.
Гэвч vvнийг зогсоохыг Эрдэнэ оролдсонгvй. Харин улам дэврээж, чадвал лам нарын нөлөөг
бусдаас салгахад тус дөхөм болно гэж бодоод «Гэсгvй та нэр заагаагvй боловч энд байгаа
хvмvvс гэж тодорхой хэлсэн болохоор бусад нөхдийн шаардах нь тvмэн зөв билээ. Ер нь
нуух, бултах нь манай намын vзэл бодолгонд vл нийцэхийн учир та шударгаар нэрлэх нь
зvйн хэрэг биш vv» гэж шаардлаа.
Тулгагдсан гэсгvй аргагvйн эрхэнд босож эргэн тойрон харлаа. Ардын засгийн газрын
төлөөлөгчийн дэргэд сууж байгаа олонд нэр хvндгvй Чимэг хvvхнийг л зааж орхивол энэ
хэрэг тасрах биз гэж горьдоод хоолойгоо засаж «Намын зорилго шударга учир vнэнийг хэлэх
нь зvйн хэрэг болно. Энэ Чимэг хvvхэн бузар самуун явдалтай болохоор манай намд байх
гавьяагvй буюу» гэтэл Чимэг хvvхний царайд тvймэр шатан ухасхийн босож нvдээ
гялалзуулан хөмсгөө зангидан уруул чичирнэ.
— Юу гэнээ. Та өөрөө хэн бэ? бvдvvн хулсан бэрээгээр манзач ламыг ухаан алдтал цохиж
байсан чинь ариун явдал уу? цагаан оросын ноёд том шар хадаг бариад бөхөлзөж байсан
чинь ариун явдал уу? би ч яах вэ бузар самуун явдалтай. чи сайд вангийн Гомбо тайжийн
залуу эхнэрийг багш нь багш нь гэж байгаад хvvхэдтэй болгож, нөхөрт нь баригдаад халзан
толгойгоо ялз цохиулсан шарх чинь харагдаж байна. Тэр чинь ариун явдал уу? гээд багтран
дуугvй болов.
Олны дотроос ганц эмэгтэйг нvд чичлэн vзсэн гэсгvйн авирыг харчуудын олонхи нь зэмлэв.
Ингээд хэрvvл намжсангvй харин их болов.
— Ардын засгийн сайдын дэргэд ийм балай юм ярих гэж байдаг аа. Намын хэргийг ч
бузарлаж байна даа гэж гэсгvй бувтнан хэлэхэд халзан магнай нь улаан чавга шиг болсон
байлаа.
— Намын хэргийг бузарлах биш. Гэсгvй таны бузар явдлыг уудалж байна гэж Доёд хэлэв.
Хамба намбатай босож хоолойгоо засан эрихээ гартаа эргvvлэн эвхсэнээ «гэсгvйн бодсон
бодол, хэлсэн vг манай намын бодлогод тохирохгvй харш учир намд авахгvй байвал зохино
гэж би бодож байна» гэлээ.
— Эрхэм гэсгvйн айлддаг зvйл худал биш билээ гэж нэг шодон гэзэгтэй хар хvн хэлж
орхисноос болж чи, би дээ тулсан хэрvvл дэгдэж нэг нь нөгөөгөөсөө хортой муухай vг
хэлэхийг хичээн шуугилдав.
Эрдэнэ vvнийг ашиглан босож өндөр дуугаар «та бvхэн дуугvй болцгоо» гэж сvртэй хэлсний
дараа саяхан оволзож байсан гэрт нам гvм болов. Бvхнийг тойруулан өтгөн хар хөмсгөө
зангидан харснаа: «Зая бандитан гэгээний шавьд ардын намын vvр байгуулна. Гэвч энд
байгаа хvмvvсийг бvгдийг нь авч болохгvй. Нам бол нэг талаар төрийн талын байгууллага
болохоор шашны мөрийг хөөсөн лам нарын эрдэм номоо бясалгахад нь саад болж магад
билээ. Гэвч нам бол монгол улсыг мандуулах, ард тvмнийг жаргаах болохоор лам нар
оролцох нь зvйн хэрэг. Иймийн учир намд лам нарын төлөөлөгч болгож Заяын гэгээн, эрхэм
хамба хоёрыг оруулъя гэж бодож байна. Төрийн хэрэг бол харын талын хэрэг болохоор хар
талын хvмvvсийг намд олноор оруулах нь зvйтэй билээ» гээд vгээ таслахад араараа
тавиулсан лам нар юм ярих гэж зэрэг, зэрэг өндөлзөв. Тэднийг яриулж болохгvй. Эрдэнэ
242
ялсан ард тvмний сvрээр лам нарын оволзсон уурыг дарахаар шийдэж модон хуйтай
сэлээдийгээ ширээн дээр авч тавив. Yvний бараагаар лам нар дээрээсээ хvнд лантуугаар
цохиулсан мэт намсхийн сууцгаав.
Энэ бvхнийг нvдний булангаар ажиж амжсан Эрдэнэ инээдээ хvчлэн барьж «Бас Заяын
шавьд хошуу байгуулна. Энэ бол төрийн захиргаа. Хошууны бvх ажлыг шийтгэн явуулна.
Намын vvр vvнийг байгуулах ажлыг эрхлэн хийнэ» гэлээ.
Тэр орой Эрдэнэ арван нэгэн хvмvvсийг vлдээн авч биеийн байцаалтыг бичиж vvрийн
тэргvvн даргаар бичээч Гомбо гэгч хvнийг, дэд даргаар Доёдыг, тэргvvлэгч гишvvнд Заяын
гэгээнийг сонгуулав.
— Та бvхэн өнөөдөр арван нэгэн хvнээр намын vvр байгуулж авлаа. Одоо энэ vvртэй нэр
өгье гэж Эрдэнийн хэлэхэд Доёд эхлэн босож «мөнх дэлгэрэх vvр» гэж нэрлэх санал гаргав.
— Бадран мандах гэвэл ямар вэ?
— Жаргалын манлай гэвэл зvгээр мэт.
— Арван тавны сар гэвэл зvгээр мэт.
— Арван тавны сар том боловч арван зургаанаас эхлэн бага болж эхэлдэг болохоор тусгvй.
Харин «мөнх мандах» гэвэл өлзийтэй сайн нэр болно гэж Гомбо хэлжээ.
Ингэж ярилцсаар «Мөнх мандах» гэж нэрлэхээр тогтоцгоов.
Эрдэнэ хэдэн хоногийн дараа Далай вангийн хошуу руу явахдаа Гомбо, Доёд хоёртой
аминчлан уулзаж хошуу байгуулах бэлтгэл ажлын тухай заавар өгөөд «Одоо нэг ч ламыг
намын гишvvнд авч болохгvй шvv» гэжээ.
Ингээд «Мөнх мандах» vvр хошуу захиргаа байгуулах ажилдаа орж билээ.
XVII
Зуны сайхан цагт хангай нутагт эсгий хийх нь нэг ёсондоо баяр наадам байдаг бөгөөд
тунгалаг Тамирын хөндийд Итгэлтийн эсгий хийх нь бvр ч өргөн дэлгэр болдог ажээ.
Хойт Тамирын өргөн зvлгэн дээр гурван том майхан зэрэгцvvлэн шааж, өдий төдий эр, эм
хvмvvс хvvхэд багачуул цугларан, дэлгэж хатаасан эсгийнvvд ногоон хамбан дээр дөрвөлжин
цагаан хээ мэт жигдхэн ярайна.
Майхан бvхэнд эсгий дэвсэж, том торхтой шуугиж буцалсан айраг сөгнөж, урт ширээ тавин
дээр нь их гарын царуудад чанасан хvйтэн мах, өрөм бяслаг овоолон тавьжээ.
Гадна газар ухаж, зуух татан дөрвөн тамгатай тогоонууд тавин авгай нар таташ ч хийж, сvv
амтагдсан шаргал цай чанана. Эрэгтэйчvvд, залуу эмэгтэйчvvдийн хамт унгас зулна. Зарим
нь усалж цахилдаг цацна. Зарим нь эсгий бооно. Харин бvгдээрээ Итгэлтийн баян, буяныг vг
хайрлалгvй магтан хvч хайрлалгvй ажил хийнэ.
Дөрөв дөрвөн мориор гурван зэрэг эсгий татах бөгөөд нэгэнд нь Хонгор, гурван залуугийн
хамт явна. Эдний эсгий буух болсон бололтой.
Тэд туруу халж хөлөрсөн морьдоо ташуурдан цогино. Yнэхээр ч талын арван хоёр гэж
Хонгор хэлээд майхны зvг жолоогоо эргvvлэв. Буусан эсгийг олон хvн тойрон задалж
эхлэхэд Хонгор нөхдийн хамт морьдоо уяад майхны зvг хөгжилдөн явлаа.
— Хонгор оо! гэж нэг залуу унгас зулж байгаа Сvрэнгийн зvг нvд ирмэн нудрав.
Хонгорын хөлөрсөн царай vл мэдэг улсхийж, нvд нь өөрийн эрхгvй Сvрэнгийн зvг харлаа.
Сvрэнгийн нvvрнээс баяр зовнил хосолсон дулаан туяа цацарна.
Хонгор, Сvрэн хоёрын холбоо, Тамирын голын олонд тодорхой болж зарим нь «Ням ч
заяатай эр юм» гэнэ. Зарим нь «Тийм сайхан амьтныг хөрөнгө, vзэсгэлэн, хосолсон тийм
цогтой эр авахгvй яахав» гэлцэнэ. Зарим нь Ням өвгөний азанд битvv атаархан «тэр
хөрөнгийг барагтай буян даахгvй» гэх буюу «Итгэлт ганц хvvгээ тийм заяагvй гуйлгачин
243
охинтой суулгахгvй», «хvний буян, хvнд шингэхгvй» гэж ярина.
Должин ганц хvvгээ ядуу хvний охинд сэтгэлтэй болсонд бухимдавч Итгэлтээс айдаг
болохоор тvvний амыг ширтэн, vгийг хvлээнэ. Гэтэл Итгэлт энэ явдалд нvдэн балай, чихэн
дvлий мэт ажээ.
— Ганц хvv чинь Сvрэнгээс салахаа больж шvv. Буруу замаар будаа тээвэл буцахдаа шороо
тээнэ гэдэг. Заяа буян тохирсон юмтай нийлvvлэхийг бодвол дээр бишvv гэж Должин нэг
удаа зориг гарган хэлэхэд мах идэж байсан Итгэлт эхнэрээ ёжгvй нvдээр ширтэн харж
байснаа «Сvрэн заяагvй хvн гэж чамд ямар шулмас нь шивэгнэж орхив» гэлээ.
— Сvрэнг гарснаас хойш Нямынх өөр л болсонгvй гэдэг.
— Залуусын явдал бидэнд падгvй гээд Итгэлт хутгаа арчиж хуйлаад босов. Нөхрийнхөө занг
шууд мэддэг Должин цааш юм хэлсэнгvй
Хэдэн өдрийн дараа адуунд явж ирээд айраг ууж суусан Хонгорт «Хvv минь Сvрэн чамд хань
биш. Заяа буяны нь харахгvй бол болдоггvй юм» гэж Должин хэлжээ.
Хонгор хариу дуугарсангvй. Гэвч тvvний хөлс дааварласан бор царай «Ижий минь ийм юмыг
дахин над битгий хэлээрэй» гэсэн тод vгээр гэрэлтэж байлаа.
Итгэлтийн дvлий дvмбий байдлыг хvмvvс янз бvрээр тайлбарлана.
Зарим нь баян хvн болохоор ганц хvvдээ хөрөнгө харж эхнэр авахгvй гэнэ. Зарим нь Нямын
охиныг vрж хаясны дараа өөр юм авч өгөх гэж байгаа юм гэнэ. Зарим нь ганц хvvдээ халдаж
чадахгvй дураар нь тавьж байгаа юм гэнэ.
Энэ дотор ганц охиноо Хонгортой суулгаж Итгэлтийн их хөрөнгөнд хуруу дvрэх бодолтой
нэг хvн байлаа. Тэр бол Бадарч билээ. Yvнийгээ биелvvлэх гэж сvvлийн хоёр жил
Итгэлтийнтэй саахалт явдаг болов. Хэд хэдэн удаа эхнэрээ зориуд явуулж Должинтой
яриулжээ. Должин энэ саналыг баяртай дэмжиж Итгэлтэд хэлсэн. Гэтэл нөхөр нь хvйтэн
инээж «Бадарч миний хөрөнгөнөөс долоох азгvй байх аа» гэжээ.
Бадарчийн эхнэр, Должин хоёр хуйвалдаж хоёр залууг аргалж байгаад хошуу цанд хамт
явуулсан. Гэтэл орой нь цувран иржээ.
Итгэлийн эсгий хийж байхад Бадарчийн эхнэр охиноо нvдийг нь бvлтэртэл гоёод Хонгорын
нvдийг татах гэж хэд дахин ирсэн бөгөөд эсгий хийх vед орой бvхэн болдог цагаан модны
тоглоомд орсон боловч гайхал Хонгорын анхаарлыг татаж чадсангvй.
Ням өвгөн ялангуяа авгай нь Итгэлт нэг юм хэлэх болов уу гэж горьдох бөгөөд тохиолдох
бvрдээ ам руу нь, ширтэн зогсоно. Гэтэл Итгэлтээс vг сонсох нь битгий хэл, хоёр залуугийн
холбоог Итгэлт зэмлэж байгааг ч, дэмжиж байгааг мэдэж эс чадна. Хишигт авгай өглөө бvр
тахил өргөх буюу орой бурхандаа зул барихдаа «Ганц охинд минь заяа буян хайрла» гэж
vргэлж залбирдаг байлаа.
Эсгий хийж ажлын шувтарга болж байхад нилээд согтсон Бадарч Итгэлтийнд ирлээ. Тvvнийг
Хонгорын сэтгэлийг татаж чадаагvйдээ бухимдсан эхнэр нь «Чи ганц охиноо буянтай айлын
хоол идvvлье гэж боддог юм бол очиж Итгэлттэй ярь» гэж уйлан баймаажин явуулжээ.
Бадарчийг ирсэнд баярласан Должин арз гаргаж мөнгөн аяганд хийн барилаа. Нутаг орон,
мал ахуй, хурдан морь, хvчит бөхийн тухай Итгэлттэй удтал ярьж байснаа «Итгэлт минь бид
хоёр эцэг өвгөдөөсөө энэ нутагт хаяа нийлvvлэн нутаглаж гэмгvй явлаа. Одоо чиний хvv эр
болж, миний охин нас бие гvйцлээ. Энэ хоёроо холбож, айл гэр болговол болохгvй газар мэт.
Миний өчvvхэн хөрөнгө, чинийхтэй зvйрлэхэд юу болох вэ. Гэхдээ би ганц охиноо хэн ч
чамлахгvй инжтэй буулгана гэж боддог юм шvv» гэлээ.
Итгэлт дvлий дvмбэ оргин хариу дуугарсангvйд Должин «Өвгөн минь, Бадарч чамд сайхан vг
хэлж байна» гэлээ.
244
Итгэлт далаа хөдөлгөн суниаснаа өмнөө байсан мөнгөн аяганд архи хийж удаан гэгч нь
шимж уулаа. Гэрийн дотор ямар ч чимээгvй бөгөөд Должингийн хоёр нvд Итгэлтээс vл
сална.
— Миний охин заяатай хvн юм шvv. Чи бидний мэргэн багш буян, баян хосолсон ордонд
төрсөн хvн гэж айлдсан юм гэж Бадарчийн хэлэхэд Должин угтан авч
— Танай охины чихний нь гэдэс ч олон хvнд байхгvй заяатай хvн юм шvv. Мэргэн багшаас
тал асуухад найман намсрай шиг элбэг дэлбэг айл болно гэсэн гэлээ.
Итгэлт эхнэр рvvгээ харж, завжиндаа ёжтой бөгөөд нууц инээмсэглэснээ:
— Чи нөгөө хадгийг аваад өгөөч гэлээ.
— Ямар хадаг вэ?
— Нөгөө урт аюуш.
Баяр нь багтаж ядсан Должин гялалзан эргэж авдраасаа өндөр хvн боловч хоёр vзvvрийг нь
газраас салгаж чадахгvй, цэнхэр тэнгэр шиг аюуш хадаг авч Итгэлтэд өгөв.
Бадарч ханцуйгаа засаад орон дээр тавьсан ялбигар хилэн малгайгаа нvдний булангаар
харлаа.
Итгэлт хадгийг хэсэг vзсэнээ хэт нугалж бариад зуны цагт ханын толгойгоос өлгөөстэй
байдаг хуучин хилэн малгайгаа өмсөөд эргэхэд нь «ёс төртэй юм, гэрт нь очоод баривал дээр
биш vv?» гэж Должин шивэгнэв.
Гэтэл сонсоогvй дvр vзvvлэн хадгаа алгуур эвхэж өвөртлөөд шууд гэрээс гарч эсгий хийж
байгаа газар руу дэвхрэн алхав.
Арга барагдаж, гонсойсон Бадарч Должин хоёр бие биеэ ширтсэнээ Должин гарч Итгэлтийн
хойноос гарав.
Итгэлт зогсолгvй явсаар эсгий хийж байсан олны дэргэд очоод «Настайчуудыг дунд майханд
орохыг урья» гэж чанга дуугаар хэлээд тvргэн гэгч нь хагас эргэж голын том эрээн майхан
руу хэд алхсанаа зогсож ойрхон байсан Галсанг дуудаж чихэнд vг хэлэв.
Удалгvй том майханд олон хvн цугларав. Хэдэн өдрийн эсгий ажилд ядарсан Ням
ханцуйгаараа хөлсөө арчиж том хултай айраг хийж аваад тавтай завилан шимнэ.
Юу болох гэж байгааг тааварлаж гайхсан олон майхны урд багананы өмнө зогсож байгаа
Итгэлтийг ширтэнэ. Галсан боосон эсгий татахаар мордох гэж байсан Хонгорын оронд хvн
явуулаад тvvнийг дагуулан орж ирэхэд «Миний хvv нааш ир» гэж Итгэлт захирангуй бөгөөд
ихэмсэг дуугаар дуудаж дэргэдээ зогсоогоод өврөөсөө аюуш хадгаа гаргаж дэлгэн бариад
Нямын өмнө очиж «танайд олонд гайхагдсан, орчлонд хосгvй тана сувд байдаг. Манайд
хольцоогvй хонгор шар шижир алт байдаг билээ» гэж хэлж эхэлтэл майханд орж ирсэн
Должин «хvvе Итгэлт ээ бодооч, ухаараач» гэж хашгирав. Итгэлт юу ч сонсоогvй юм шиг
хоолойгоо засаад vргэлжлvvлэн: «Энэ хоёр vнэт эрдэнийг нийлvvлж бөгж цохиулбал лус
баярлаж, ус долгиолох гайхамшигт эд болохын учир ариун хадаг барьж танай эрдэнийг тал
засан гуйж байгааг тогтоон соёрхоно уу» гэлээ.
Олны ард байсан Хишигт авгай дуу алдан ухас хийн «Ням минь чи толгой нvцгэн байна»
гээд ойролцоо байсан нэг өвгөний юvдэнг мулт татан авч өвгөнийхөө толгой дээр тавьж
«аваач» гэж хяхарсан дуугаар хэлээд бvлээн нулимсаа ямар ч хаалтгvй асгаруулав.
Энэ бvхнийг харсан Бадарчийн царай хар хvрэн болсноо шазуураа зуугаад эргэж явлаа.
Итгэлт нvдээ онийлгон, эв хавгvй инээмсэглэснээ «Би ч бэр гуйж яваагvй, бас тэгээд уран
цэцэн vггvй болохоор олигтой юм хэлж чадахгvй юм» гэлээ.
Хонгорын минчийж улайсан царайд нь багтан ядсан илэрхий баяр шатан оволзож амьсгаа
бачимдан, зvрх цохилон, бие нь чичрэх мэт болов.
245
Ням дээлтэй гараа арчиж «Хашийн өнгөтэй таныг минь хайрлаж яваарай. Харах нvдний
цөцгий мэт энхрийлж яваарай, ураг төрлийн барилдлагааг миний тана гутаахгvй, vргэлж
танай гэрт буян хишиг дэлгэрэх болтугай» гээд хадгийг хvндэтгэн авлаа.
— За одоо юу гэж хэлье дээ гээд Итгэлт олныг тойруулан харж марсайн инээмсэглэснээ
— Лав болсон байхаа. Yлдсэн эсгийгээ тvргэн хийгээд, дуусгая. Өнөө орой сvй тавьсны найр
хийнэ гээд юу ч болоогvй юм шиг эргэж гэрийн зvг явлаа.
Ганц охины нь заяа буян дэлгэрсэнд бахардан баярласан Хишигт майхны вааданд нvvрээ
наан уйлна. Гэтэл болсон энэ явдлын учрыг ойлгож явсан олон дуугvй хэдэн мөч болсноо
хорвоогийн нэг том явдлын гэрч болсноо мэдмэгц дур мэдэн шуугиж гарлаа.
«Миний хvv над шиг хөрөнгө харж эхнэр авахгvй. Сvрэн шиг сайхан хvvхнийг миний хvv эс
авбал хэн авах вэ» гэж бодоод алхаж явахдаа ховдог Бадарчийн хошууг тас цохисон бахдал,
ганц хvvдээ сэтгэлтэй ханийг нь гуйж өгсөн баярт дарагдан өөрийн шийдвэрийн мэргэнийг
магтан явлаа.
Эсгий хийж дууссаны нэг баяр, сvй тавьсны хос баярын их найраас буцаж яваа хvмvvс
удахгvй болох их хуримын тухай ярилцана.
Баян Итгэлтийн ганц хvvгийн хурим болно гэж бодоход Тамирын голын сархданд
тааламжтай өвгөчvvдэд энэ жилийн өдөр vлэмж урт болоод хоног явахгvй юм шиг санагдаж
байлаа.
XVIII
«Хvрээ орж хvvтэйгээ уулзъя» гэж ганц бодол Долгорын сэтгэлээ салахгvй болов. Гэтэл энэ
бодлоо хоёр хөгшинд хэлэхгvй байлаа. Тэдний тусламжгvй бол Долгор явж чадахгvй. Хvрээ
ороход унаа унаш, хувцас хунар, хоол хvнс гээд их л юм хэрэгтэй. Энэ бvхнийг Долгорт хоёр
хөгшин бэлтгэж өгөх гэвэл гvдэсдэх нь дамжиггvй.
Эрдэнэтэй уулзаж, тvvнийг хөөж явуулснаас хойш Долгор өөр хvн болжээ. Нөгөө зовлонд
дарагдсан уйланги эмэгтэй vгvй болоод хөгжилтэй шинэ Долгор дахин төржээ. Эрдэнийг
хөөж явуулсанд нь Баяр гуай Долгорыг зэмлэнэ. Харин Дэжид гуай хvний хуншгvй хаяж
явсан Эрдэнийг хөөж явуулан нь Долгорын зөв гэнэ. Ингэж хоёр хөгшин нэгдсэн бодолгvй
болохоор Долгорыг зэмлэж ч чадахгvй, сайшааж ч чадахгvй байлаа. Зөвхөн Долгорын эзгvйд
vргэлжлэн маргана.
— Ганц муу эмэгтэйг тийм цэвдэг сэтгэл гаргаж хаясан хvнийг тэгэх нь тvмэн зөв.
— Долгорт буруу байсан шvv дээ. Бас тэгээд Эрдэнэ буруугаа ойлгоод ирж байхад дэндvv
юм.
— Yхсэн бол хэнийг эргэж ирэх байсан юм бэ?
— Та нарыг vс нь урт, ухаан нь богино гэдэг ёстой оносон нэр шvv.
— Чиний ухаан тийм урт юм бол Долгор vхчихсэн байвал тэр хархvv хэнтэй уулзах гэж ирэх
юм бэ? гэдгийг хариулаад аль!
Өвгөн хэсэг тvгдэрч ээрснээ «vхээгvй амьд байна шvv дээ» гэлээ. Yнэхээр ч Долгор vхсэн
бол Эрдэнэ хэнтэй уулзах билээ гэж өвгөнд бодогдовч чавганцдаа бууж өгөхгvй гэсэн бардам
сэтгэлээс ч юм уу аль Төмөрийн хэлдгээр эр хvн хvндээ хайртайгаас болсон юм уу юу ч л
гэсэн Эрдэнийг өмөөрөх гэж мэрийн оролдоно. Овоо босгоогvй бол шаазгай хаанаас суух вэ
гэгчээр Долгор эхлээгvй бол Эрдэнэ хаанаас чингэж хатуу сэтгэл гарган орхиж явах билээ.
— Yхсэн бол тэр хvний сэтгэлд шуудрахгvй юу? гэж өвгөн маргаандаа хор нь буцлахдаа
хэлж орхив.
Энэ vгэнд авгай догширч
— Эр хvн ч тийм л дээ. Тэр жил би цагаан бурханаар сажилж орхисон бол энэ золиг өдийд
246
нэг юмаар цайгаа чануулчихсан байж байгаа даа гэхэд өвгөн буруу vг хэлсэндээ бантаад
амандаа бувтнан гарлаа.
Хоёр хөгшин хичнээн маргавч тvvнээс болж өөрчлөгдсөн юмгvй ажээ. Харин Дэжид гуай ил
далд элдэв хэлбэрээр Долгорыг Содномтой суулгах гэж ятгана. Гэвч Долгор «За» ч vгvй,
«Yгvй» ч vгvй ажээ.
Цэцгээ хэдийгээр ч Эрдэнийг хөөж явуулсан Долгорын сэтгэлийг зөв гэх авч Дэжид гуайн
гуйсныг бодож
— Долгор минь чи Содномтой суугаач. Тун сайн хvн гэж ярилцах юм гэлээ.
Долгор гэзэгнийхээ vзvvрийг оролдон доош харан хэсэг сууснаа Цэцгээ өөд харж санаа
алдав.
— Тэгээд чи Содномтой суухгvй юм бол Эрдэнийг юунд хөөгөөд явуулсан юм бэ?
— Чамд хэлэх нь битгий хэл, өөрөө мэдэхгvй байна. Их гомдсоноос болсон юм болов уу? аль
царай алдаж аргадаад, өмнө минь сөхрөх шахаад байх дээр нь зэвvv хvрсэн болов уу? Юу ч л
гэсэн дургvй хvрсэн.
— Би чиний сэтгэлийг огт ойлгохгvй юм. Чи над хэлэхдээ залуу нас гуа vзэсгэлэн гэдэг чинь
шуугиад өнгөрнө. Харин сайн эр нөхөр бол амьдралын тvшиг амьд явахын жаргал гэдэг
байсан. Тэгээд ёстой л уул хад шиг хоёр эр гуйгаад байхад шийр заагаад байх юм. Ёстой л
тааж боломгvй оньсого байна даа.
— Өвгөн минь би бvр мансуурч гvйцлээ. Гэхдээ над нэг л хөнгөн байх юм. Би л лав усан
тэнэг хvн байх аа гээд инээв.
Нэг өдөр Содном ирлээ. Долгор хvрээ орох унаа гуймаар аман дээр нь хэд дахин гарч ирсэн
боловч хэлсэнгvй. «Унаа гуйхад энэ өгнө. Авна гэдэг бол дотночилсон сэтгэлийн тэмдэг.
Yгvй. Yvнээс л гуйхгvй. Одоо л гуйхгvй» гэж дотроо vглэж байлаа.
Содном суух тухай ярихад «Нэг vгийг олон дахин сонсоод байх дээр дургvй хvрдэг юм шvv.
Хэрэв чи бушуухан эхнэртэй болохгvй бол амьдарч чадахгvй байвал би Цэцгээд хэл өгье.
Зовлон vзсэн зvгээр хvн бололтой» гэж Долгор хэлжээ. Тэр орой Долгор «Хvрээ орж
хvvтэйгээ уулзъя» гэдэг бодлоо хоёр хөгшинд хэлж орхив. Yvнийг сонсоод хөгшидийн царай
бараан дуугvй хэсэг сууснаа «хэзээ явах бодолтой байна» гэж Баяр гуай асуув.
Дэжид гуай доод уруулаа хазан дуугvй сууж байснаа нулимс нь хөөрөн урсав. Долгорт хоёр
хөгшин сэтгэлийн угаас дасжээ. Энэ учраас Долгорын «хvрээ орно» гэдэг vг «бvр явна» гэсэн
утгаар сонсогдов.
— Өөрийн, хvний аль нь ч тогтдоггvй гэснээ Дэжид гуайн хоолой зангиран vг нь тасарч
енгэнэтэл уйлав.
— Ижий минь би бvр явахгvй. Баттай уулзаад л та хоёр дээрээ буцаад ирнэ. Одоо бол та
хоёроос салахгvй гэж Долгор хэлэв.
Долгор хоёр хөгшинд vнэтэй хvн гэдгээ ойлгов. Энэ нь тvvний сэтгэлийг хоёр хөгшний
хvзvvнээс уяж өгөв. Долгорын «Одоо би та хоёроос салахгvй» гэсэн vгийг сонсоод хоёр
хөгшин хэсэг зуур тvvнийг хөлрөн ширтэв.
«Одоо би та хоёроос салахгvй» гэж Долгорын хоёр нvд дахин дахин хэлж байлаа. Дэжид гуай
Долгорыг тэврэн авч удаан гэгч нь vнсээд:
Миний хvv хээр морио унаад яв гээд салбан ханцуйгаараа нулимсаа нухацтай сайн арчив.
— Иш Дэжид минь хvvхэд шиг юм ярих юм. Энэ хөгшин морь гэр хол газар яаж хvрэх вэ.
Харин хvрэн хайнагтай тэрэг хөллөөд явбал найдвартай хvv минь.
— Мөргөлчин дагаад ч явж болно шvv дээ.
—Тэр дэмий хvv минь. Аав нь Бээжин хvрсэн ч эвдрэхгvй тэрэг хийгээд өгнө. Тэгээд л
247
явахад хаа ч хvрнэ.
Орой нь Цэцгээ ирж удахгvй буцах тухайгаа ярив. Долгор «Хvрээ орж, хvvтэйгээ уулзах»
тухайгаа ярьсанд Цэцгээ хэсэг дуугvй бодол болон сууснаа Эрдэнэд өгөөд аваагvй бөгжөө
авч өгөв.
— Өвгөн минь хэрэггvй.
— Авахгvй бол гомдоно шvv. Зовсон хоёр эмэгтэйн нэгэн нь нөгөөдөө тус болъё гэж байна.
— Өөрт чинь хэрэг болно. Ийм vнэтэй юмаар би яах вэ?
— Би ч бvсгvй хvн. Чи ч бvсгvй хvн шvv дээ. Би хөрөнгөө барж ядсан баян хvн биш. Над
илvv хөрөнгө байхгvй. Гэхдээ хамгийн цагаан сэтгэлээс чамд өгч байна.
Долгорын нvднээс нулимс асгарав. Гэвч энэ бол баярын нулимс байлаа. Хvн гэдэг яасан
сайхан амьтан бэ.
Гурав хоногийн дараа Цэцгээ бааюу руугаа буцсан бөгөөд Долгор явах бэлтгэл хийлээ. Хоёр
хөгшин хөл болж байр гуай шинэ тэрэг урлаж гарлаа.
Ядуу хvн холын замд бэлтгэх хэцvv. Гэвч сэтгэл сайхан бол юм бvтэх нь амар ажээ.
«Долгор хvрээ орох гэнэ» гэдэг ярианы сэжvvрийг сонсмогц Содном давхиж ирээд тусалъя
гэх нь битгий хэл, хамт явъя гэснийг Долгор хvлээж авсангvй. Харин Содномын эх ирж
замын хvнс болгож хоёр гvзээ цагаан тос, том гэгчийн ширэн савтай борц өгснийг авлаа.
Хавь ойрын айлууд цөм юм авчирч өгсөөр байгаад хайнаг тэргэнд бараг багтахгvй юмтай
болов. Хvмvvс голдуу л хvнсний юм авчирч өгөх бөгөөд зарим нь хvрээ орж худалд гэж
хурганы арьс ч бэлэглэнэ.
Дэжид гуайн шинэ хөх даалинжингаар тэрлэг хийж өгсөн ба гутлыг нь маш зузаан ширээр
хэдэн давхар уллаж өгөв.
Хэдэн өдрийн дараа хvрээний зvг том хvрэн хайнаг хөллөсөн цоо шинэ цагаан модон
тэрэгтэй Долгорыг хөдлөхөд хоёр хөгшин хээр морин дээрээ сундалдан бараг хагас өртөө
газар гаргаж өгөв.
— Хvv минь хоёр нарны хооронд яваад бай. Хайнагаа ногоотой газар аргамжиж хоно.
— Жижиг хайрцагт чинь утас зvv хийсэн шvv.
— Хөмөн богцонд чинь бэлэн шаантаг буй. Тэргээ усаар гаргаж байгаараа. Тэгэхгvй бол
хагсдаг юм шvv.
— Дотоод энгэртээ хадсан мөнгөө vргэлж барьж vзэж яваарай.
— Дөрөв тав хоног сайн яваад нэг бvтэн өдөр хайнагаа амрааж идvvлж бай.
— Хvрээнд янз бvрийн зантай хvн байдаг юм гэдэг шvv. Хvv минь хичээж яваарай.
— Богцонд чинь шинэ сур бий шvv. Хvнээс замаа сайн асууж яваарай гэх зэргээр хоёр
хөгшин захина.
Ингээд салах болж уйлалдан хоцров. Зуны дунд сар болохоор ногоо цагаа элбэгтэй бөгөөд
хаа ч хоносон даарах хөрөхийн зовлонгvй ажээ. Замд тохиолдсон айлууд хvрээ орох гэж яваа
ганц эмэгтэйд шинэ цай чанаж, сайн хоол хийж өгнө. Тараг цагаа бол огт тасрахгvй ажээ.
Хэдийгээр хvрэн хайнаг жигд бөгөөд том алхавч vхэр тэрэг болохоор зам хорох нь даан ч
бага ажээ. Ингэж явсаар Туул голыг гарч Богд хаан уулын аймгийн төвийн захад очиж нэг
сайхан зvлгэн дээр буув.
Хайнагаа ногоон дээр аргамжиж орхиод хойт энгэрт байгаа хэдэн хоньтой айлаас цайны сvv
гуйхаар жижиг хувин барилаа.
Аймгийн төвөөс нэг сайхан бор морь хөтөлсөн ижил зэвхий ногоон дээлтэй хоёр залуу чанга
чанга инээлдэн ирж явлаа. Бодвол морио услахаар явж байгаа бололтой.
Хол замд ядарсан Долгор тэднийг анхааралгvй урьдаж зам огтолж айлын зvг гэлдрэн явлаа.
248
Араар нь өнгөрч байгаа залуусын нэг нь
— Сургууль эхлэхээс өмнө нэг эхнэр олж авах юмсан. Хvv минь чамайг ханьтай болбол
тусгай гэр барьж өгнө. Гэрлээгvй цагтаа тэр бусад багш нартайгаа хамт л нэг гэрт морилж
бай гэж аймгийн дарга хэлсэн шvv гэхэд нөгөө нь
— Бушуухан л нэг гэзэгт уургалаад авахгvй юу? Гэв.
— Сэтгэлд тохирсон юм зам дээр хэвтэж байхгvй юм байна шvv дээ.
— Зам дээр ч байхгvй. Гэхдээ гэртээ ходоодоо элж хэвтээд байвал өөрөө хvрээд ирэхгvй шvv
дээ гэхэд хоёр залуу чанга бөгөөд хөгжилтэй инээв.
Долгор гэнэт зогсоод маш алгуур эргэж харлаа. Өнгөрөөд гарсан залуусын нvvр нь
харагдсангvй. Холдож байгаа тэдний хойноос нvд цавчилгvй ширтэж байснаа саяхан хөлд
орж байгаа хvvхэд шиг тэнтэр, тунтар гэж алхав.
Жаргаж байгаа нарны алтан туяа нvvрэн дээр нь тусаж гялбах бөгөөд хоёр залуугийн арыг
хөтөлж яваа морь нь халхална. Долгор явсаар л байлаа. «Бишvv, ийм жаргал байх ёсгvй» гэж
бодовч хөл нь зогссонгvй.
Залуус Туулын татуурга дээр очиж исгэрэлдэн морио услав.
— Өглөө эрт л мордох хэрэг vv?
— Нэг мордвол ийм морьтой хvн тоос татуулаад л буучихна.
— Чи яг энэ замаар ирсэн vv?
— Тийм. Яг л энэ замаар. Мөн ч хvйтэн байсан шvv.
Долгор зогсов. Нvvр нь татвалзан, нvд нь гөлрөн хэн ч vл сонсох тагжирмал сөөнгө
хоолойгоор «Бат хvv минь!» гэвч хөдөлж vл чадна. Ингэж хэсэг байснаа гэнэт байдаг
хvчээрээ «Бат аа миний хvv. Ижий нь..» гэж ер бусын хахир дуугаар чарлаад дотор нь
манаран сууж уйлав.
Тийм дээ. Эх хvvгээ буруу танихгvй. Энэ бол яахын аргагvй Бат байлаа. Оюутны сургуулиа
төгсөж Богд хан уулын аймгийн танхимын дагавар сургагчаар ирээд байгаа нь энэ билээ.
Хэдэн өврийн өмнө эцгээсээ «Эх чинь амьд» гэсэн vгтэй захиаг аваад эхлээд юу ч уншсанаа
мэдэлгvй гайхсан ба дараа нь сайхан зvйл мэт санагдан хэд дахин уншив.
— Аавын бичиг мөн vv? гэж хамт ирсэн Чулуунбаатараас асуув.
— Аавын бичиг ээ. Аль? гэж Чулуунбаатар гайхаж асуув.
— Мөн байна, энэ сvvл.. аав яг ингэж татдаг юм гээд захиаг хэд дахин уншина.
Эх нь яаж явсаар хэрхэн усанд орсон, яаж аврагдсан тухай тодорхой бичсэн ажээ. Бас одоо
хаа хэн гэгч айлд байгааг ч бичжээ. Тэнэг зан гаргаж орхин явсан намайг өршөөсөнгvй:
«Амссан зовлон нь их болохоор гомдсон сэтгэл нь хатуу байх нь аргагvй л байх даа. Гэвч
амьд энэ л цаглашгvй баяр» гэсэн захианы сvvлийн хэсэг Батад бодол, таавар төрvvлэв.
Эцэг, эх хоёр нь хамтарч суугаагvйг ойлгов. «Тэгэх ёсгvй. Би л тvргэн очихгvй бол
болохгvй» гэж бодоод анхныхаа цалинг өчигдөр авмагц бор морио өнөөдөр авч өглөө
Тамирын зvг мордох гэж байгаа юм.
Эхийнхээ дууг сонссон Бат гvйн очив. Ганц хvvгийнхээ толгойг элгэндээ тэврэн аваад
енгэнэтэл уйлж байхдаа хорвоо дээр зовлон байвч жаргал бас байдгийг бvх сэтгэлээр мэдэрч
байлаа. «Амьд явбал алтан аяганаас ус ууна» гэж Дэжид гуайн давтан ярьдаг нь энэ
уулзалтыг л хэлсэн бололтой.
— Ижий минь битгий уйл. Амьд уулзлаа шvv дээ гэж Бат хэлэвч өөрийн нvднээс нулимс
дусална.
Орчлонгийн жам ёс хvнийг зовоож чаддагийн адил баярлуулж чаддаг нь юутай сайхан бэ!
энэ жам ёс өнөөдөр энэ хоёр хvнд баяр, жаргалыг өчvvхэн ч харамгvй өгч байлаа.
249
— Ижий та хаанаас гараад ирэв?
Ингэж уулзсан эх хvv хоёр ярьж эхлэв. Тэр яриа дуусахад хэцvv. Ярьсаар явж хайнаг тэргийг
авч Батын гэр очив. Гэрийнхээ гадна очиход хvрэн хайнагийг тэрэгнээс буулгаж «Ижийг
минь авчирч өгсөн сайхан хайнаг байна» гээд магнай дээр нь vнсэж орхисонд vргэж суварга
шиг хоёр эврээрээ золтой л сvлбэж орхисонгvй.
Бат, Чулуунбаатар нар цай чанаж хоол хийн, Долгор тэрэгтэй юмаа задалж, саяхан ирсэн
багштай танилцаж амжсан хvмvvс «танхимын багш жаал хvvгийн эх иржээ» гэж салж
сарнисан эх хvvгийн учралд талархан баярлалцаж байлаа.
Эцгийнхээ тухай асуусан Батын эхний асуултад эх нь зөвхөн «Аав чинь над дээр очсон» гэж
хариулсан билээ. Гэвч цаг өнгөрөх тусам уулзалтын баярын согтолт тайлагдан гарч
эцгийнхээ тухай хvv асуун шалгааж эхлэхэд эхийн нь vг цөөрч дуу нь хахир огцом болов.
— Бид хоёр муудалцаж хэрэлдээгvй. Гэхдээ цаашдаа нэг гэрт хамт амьдарч чадахгvй болжээ.
— Яагаад?
— Мэдэхгvй, дэндvv гомдсон юм бол уу даа.
— Аав уу?
— Yгvй ижий нь, бvгд амьд мэнд хойно одоо гvйцлээ.
— Yгvй гvйцээгvй. Бид гурав хамт байх ёстой.
— Хvv минь болохгvй юмыг болгох гэж зvтгэх хэрэг алга. Yvнээс жаргал гарахгvй. Ижий нь
зовсондоо гээд урт гэгч нь санаа алдаж хэсэг дуугvй сууснаа, миний том эр болж дээ гэлээ.
«Миний хvv том эр болж дээ» гэдэг vгийг Долгор «хvv минь одоо өнчрөхгvй. Хойт эхтэй
болсон ч алзахгvй» гэж хэлсэн болов уу?
Юу ч л гэсэн эцэг эхийн уулзалт нь баяраар дуусаж чадаагvй бөгөөд тvvний гэм бол эхийн нь
гомдсон сэтгэл байж гэж Бат ойлгов. Гэхдээ «Ижий минь vнэхээр зовсон. Тэр зовлонд би ч
нэмэр хандив оруулсан шvv дээ» гэж бодоход эхээ зэмлэх сэтгэл гарсангvй.
«Одоо тэгээд яах вэ? Ижийн минь гомдсон сэтгэл нь алгуур арилахад нь бид хоёроо хайрлах
байлгvй дээ» гэж сэтгэлээ засна. Гэтэл «Чи л ярьж эцэг эхээ нийлvvлэхгvй бол хэн нийлvvлэх
билээ дээ. Чи бол энэ хоёрыг холбож байгаа ганц шижим шvv дээ» гэж өөр нэг сэтгэл дахин
дахин шивнэнэ.
Гэрийн дотор нэг хэсэг ямарч анир чимээгvй байлаа. Бат доош харан хоёрдмол бодолдоо
дарагдан байснаа толгойгоо алгуур өргөж эхээ эгц харлаа.
«Энэ тухай надаас асууж битгий зовоогооч нэгэнт дууссан хэрэг» гэж эхийн хоёр нvд гуйж
байв. Хэдэн өдрийн дараа Долгор Батын өгсөн морийг унаж хайнаг тэргээ хөтлөн баруун зvг
хөдлөв. Монгол орны зун, нутгийн зvг тэмvvлэн алхах хvрэн хайнаг цөм хөгжvvн баяртай
ажээ.
Долгорын сэтгэлд шинэ амьдралын тухай шинэ бодлын цэцэг ургаж бушуухан урд Тамирын
хөндийд очиж Содномтой уулзах хvсэл оргилон сэтгэл нь нэг л хөнгөн уужим явах бөгөөд
амандаа аялна.
Зовлон дундуур туулсан энэ эмэгтэй шинэ амьдрал өөд шийдэж хөдлөв.
Тэр шинэ амьдрал нь жаргал болох болтугай.
XIX
Заяын хvрээний цамын өмнө олны шуугиан дэгдсэн нэг сvрхий явдал гарчээ. Яг цам эхлэх
өглөө хvрээний цогчин гэсгvйн овоодойн бvч, мөнгөн бишгvvр зэрэг өдий төдий vнэтэй,
цайтай юм vгvй болсныг vгvйллээ.
Зарим хvмvvс цаг зэвvvн болсноос муу ёр болов гэж сэжиглэн, vvнээс юу болохыг тааварлан
ярилцана. Зарим нь бvчийг ардын засгийн мухар толгойтон зориуд авсан гэнэ. Зарим нь нарт
250
гэгээний жасад хойчийг бодолгvй орж өдий төдий юм авсан хулгайчийг гайхна. Зарим нь
зvгээр л сонин болгож дамжуулан ярина.
Их жасын нярав гэгээн сан өдий төдий vнэтэй юмаа алдсаныг аймгийн даргад мэдэгдэж
тэмдэглvvлэв. Ингэж элдвийн яриа тэнгэрт тулж, хоёр хvн уулзахдаа мэндчилэхийн оронд
бvчний тухай ярьж байсан авч энэ яриа Хонгорт хvрсэнгvй.
Шаазгай зөв олоод хийх газаргvй сvлбvvлж vхсэн гэдэг шиг Хонгор авсан юмаа харанхуй
модонд нуугаад бараг өдөр бvхэн очиж vздэг байлаа. Цамд очихоор явах замдаа тэр газраа
очиж юмаа урьдах ёсоор дэлгэж vзвэл ер бусын хийцтэй, тvвд хоргой бvч нvдэнд нь тусав.
Барилж сонирхон vзсэнээ сvvлийн vед дэгжирхэн шилэндээ унжуулан явдаг болсон
эцгийнхээ хэдэн малгайд угсарч vзвэл яриагvй зохиж байв. Урт сайхан бvчтэй малгайгаа ар
руугаа угжуулан сvvдрээ харвал бvчний vзvvр газар шvvрч байв. Энэ сайхан бvчээр гоёвол
өнөөдрийн цам дээр очсон бvхнээс ялгарсан гоё дэгжин хvн болсоор бодогдов.
Замдаа явахдаа эргэж харахад урт бvч морины нь хондлой руу хаялан мөн ч дэгжин санагдаж
байв.
«Сvрэн минь харвал Хонгор чи ч гарч өгчээ» гээд л бvчийг минь сонирхон гайхах байсан даа
гэж бодогдов. Бас жасын гол байшинг ухаж орхиход хэн ч мэдэхгvй сар гаруй болсныг
бодоход эр чадал ухаан хосолсон сайн эрийн шинж өөрт нь бvрдсэн мэт санагдаж байлаа.
Цам жигдрэхээс нилээд өмнө очиход тойрон зогссон морьтой хvмvvсийн дунд орж зогсов.
Хэд хэдэн танил хvнтэй тохиолдож мэндлэв. Хvмvvс бvчийг нь харан жив жув ярилцахад
«миний дэгжинг гайхаж байна» гэж баярлан байлаа.
Цогчин гэсгvйн бvчийг Итгэлтийн Хонгор зvvж явна гэж нэгээс нөгөөд дамжсан яриа тарж
байв. Ингэж байтал хошууны тахар, хоёр ламын хамт ирээд Хонгорын морийг шууд
цулбуурдан олны дундаас хөтлөн гарчээ.
Тэр өдрийг Хонгорыг хэнтэй ч уулзуулсангvй аймгийн гянданд хорьжээ. Ганц хvv нь жас
ухсан хэрэгт баригдсаныг сонсоод Итгэлт мэддэг чаддаг хvмvvсээр явсан боловч «учир нь
олдоогvй байна» гээд уулзуулсан ч vгvй.
Маргааш нь Хонгорыг байцааж эхлэв. Анхны хулгай илэрснийг ойлгож, Хонгор сандрахдаа
«засагт ханы цахиур Төмөр өгсөн» гэж өчив.
Ингээд дөрвөн дагуултай Төмөрийн зvг хөдлөхөд Заяын жасын донир бvчийг боож
өвөртлөөд явжээ. Хан өндрийн тамган дээр хоноход Хонгор оргочихъё гэсэн боловч эв таарч
өгсөнгvй. Маргааш нь vдийн хэрд Төмөрийнд очиход хvрэн торгон тэрлэгтэй Төмөр
нохойгоо хорьж өгөв.
Улаан хvзvvвчтэй том халтар нохой бариад Төмрийн дэргэдvvр гарахдаа «Би Хонгор. Ах
минь намайг бодоорой» гэж шивэгнэн хэлжээ. Гэвч Төмөр энэ vгийг нь сонссон, эссэн
тэмдэгт огт мэдэгдсэнгvй.
Улс ороод суухад Дулмаа том том vндсэн хуланд айраг хийж өгөв. Төмөр хvмvvстэй, ногоо
цагаа, малын тарга хvчийн тухай ярьж тайван байхад Хонгорын зvрх цээжиндээ багтахгvй
цохилон байлаа. Дулмаа Хонгороос хэд хэдэн юм асуухад толгойгоо сэгсрэх, дохихоос өөр
хариу өгч чадсангvй.
— Хонгор минь юу болчихоов. Гэрийнхэн чинь сайн уу гэж Дулмаа асуув.
Донир өврөө уудалж боодолтой бvчийг гарган маш удаан задлан, унжуулж бариад:
— Та энэ бvчийг таних уу? гэж Төмөрөөс асуув. Төмөр юу ч дуугаралгvй бvчийг аваад
ажиглан харж байхад хэн ч vл ойлгох инээмсэглэл нь нvvрэнд нь тодорч байв.
Гэрийн дотор ямар ч чимээгvй хэсэн болов. Бvхний нvд Төмөр рvv чиглэв. Төмөрийн хэлэх
vг л амь, амьдрал хувь заяаг нь шийдвэрлэх юм гэж бодсон Хонгорын сэтгэл буцлан догдолж
251
энэ агшин өнгөрvvлсэн бvх амьдралаас нь урт юм шиг санагдаж байв.
Төмөрийн нvд солбис хийж, өтгөн хөмсөг нь эрчлэн зангираад, Донирыг ширтэн харлаа.
— Танина. Тэгээд юу гэж?
— Энэ бvчийг энэ хархvv цам дээр зvvж яваад баригдсан. Уул нь манай алдсан бvч. Тань
дээр буулгаж байна гэж Донир Төмөрийн ширтсэн цог шиг хоёр нvднээс хараагаа зайлуулан,
өмнөө байгаа хултай айраг руу гөлөлзөн хэлэв.
— Тийм ээ. Би Хонгорт өгсөн гээд Төмөр бvчийг өвөр дээрээ тавив.
Хонгорын зvрх цохихоо больж зогсох шиг болон тал бvрээс нь хавчиж байсан хvлэг задран
унав.
— Тэгвэл бид гэж Донирын ярих гэтэл Төмөр тасалж
— Би зургаан сайн морио нэг шөнө алдсан хvн. Тэгээд мөрийг нь мөшгиж явтал энэ бvч
хэвтэж байсан. Нэгийг нь таван мориор өгөхгvй хvлгvvдээ алдаад оронд нь энэ бvчийг авсан
хvн дээ. Тэгээд арга барагдахдаа энэ Хонгорт өгч хvv минь найр, наадамтай олны газар зvvж
яваад сэжигтэй харсан хvнийг ахдаа авчирч өгөөрэй гэсэн. Энэ бvч та нарын юм бол миний
морьдын орсон нvхийг та бvхэн хэлж өгнө дөө гэж Төмөрийн хэлэхэд Донир цочиж гэдрэг
болов.
Халхад нэр гарсан тvшмэлvvд уран мэргэн өчгөөс нь залхсан энэ айхтар амьтантай заргалдах
гэдэг бол тайхар чулууг өргөхөөс хэцvv мэт санагдсан Донир доор сууж байсан хvмvvс
рvvгээ дvрлийсэн нvдээр харлаа. Ардын засаг vvссэнээс хойш өнчин ишиг аваагvй Төмөртэй
энэ засгийн өмнө хэлэлцээд хэрэгт орохоос өөр замгvй мэт Донирт санагдав.
— Жас ухсан хулгай, Төмөр гуайн морьдыг авсан байж болно шvv дээ гэж нэг ламын хэлэхэд
ухаан орсон Донир:
— Yнэхээр тийм, Төмөр гуай минь ер нь л бид эрлээ нэгтгэх болжээ гэж бараг л хашгиран
хэлэв.
— За мэдэхгvй. Ээдрээтэй утасны vзvvрийг барьсан хvн тавихгvйг л хичээдэг юм даа гээд
Төмөр тvмэн уулыг ч нэвт хармаар ер бусын хурц нvдээр бvхнийг тойруулан ажив.
Ирэгсэд ам булаалдан өөрсдийн гэмгvй гэдгийг нотлон эрлээ нэгтгэх тухай дахин дахин
ярилаа.
— За яахав. Заяын гэгээний Донирыг хардаж сэрдэхээ болъё гэж Төмөрийн хэлэхэд Донир
нvдээ жартайлган ишиг майлж байгаа юм шиг инээснээ.
— Энэ бvч цогчин жасын юм болохоос миний юм биш. Тэгээд би сахил санваартай гэлэн хvн
шvv дээ гэлээ.
— Гэлэн гуай нарыг ч сайн мэднэ гэж Төмөр ёжтой бөгөөд хэгжvvн хэлэв.
Удалгvй мухардсан лам нар эрлээ нийлvvлэх тухай Төмөртэй ярьж тохироод явах болоход
Төмөр уул бvчийг Хонгорт өгч «За хvv минь олонтой газар зvvж яв. Сэжигтэй харсан хvнийг
ахтайгаа уулзуулж орхиорой» гэлээ.
Донир дагагсдын хамт явж Хонгор vлдэж хонь гаргуулан дайлуулж хонов.
— Дvv минь одоо ийм ажил хийсний хэрэггvй гэж орой Хонгорт Төмөр хачин зөөлхөн
дуугаар хэлэв.
— Хиймээр санагдаад байх юм. Тантай жалганд учирснаас хойш сайн эр болохсон гэж
бодсон.
— Цаг өөр болсон. Ах чинь шилийн богд дээр тангараг тавьсан хvн. Гэвч одоо дахиад тийм
ажил хийхгvй гэж Хатанбаатарт тангараг өгсөн. Би ноёдтой хvчээ сорьё гэж бодсон хvн.
Тэдэнд хэдийгээр хасаг, шорон банз байвч надад эр чадал байгаа болохоор vзэлцье гэж
бодсон. Одоо бол тийм биш.
252
— Шилийн богд дээр яаж тангараг тавьсан юм бэ?
— Шилийн богд гэж Даригангын нутагт байдаг уул. Одоо дээр нь гарч халхын сайн эрсийн
нэрийг дуудан тангараг тавиад vvрийн цагаан гэгээ тусахыг морин дээрээс харсан хvн сайн
эр болдог гэдэг юм.
— Та тэнд тангараг тавьсан юм уу?
— Тавьсан. Миний дvv ахынхаа vгэнд орж битгий ийм ажил хий.
Хонгор хариу дуугарсангvй. Төмөрийн ярианаас гагцхvv шилийн богдын тухайг vлдээж
аваад бусдыг нь анхаарсангvй. Гэвч энэ бодол тvvнийг ямар гашуун эмгэнэлт явдалд
хvрэхийг Хонгор одоо хэрхэн бодож чадах билээ.
Маргааш нь гэрийн зvг жолоо даран явахдаа төвд хоргой бvчийг ар руугаа сугсалзуулж
хөгжилтэй давхиж байлаа.
Сайхан намрын бvлээн нар өмнөөс нь жигнэн гийгvvлж халхад алдаршсан сайн эр болох
өрнvvн бодлын будан манан толгойд эргэлдэн явахад эргэн тойрон юутай сайхан байсан гэж
бодно.
XX
Хvрээ рvv бараг хоосон явуулсан хоёр шахам тэргээ Жирэмийн цагаан нуурын арын хатаж
эхэлсэн цахилдаг дотор vдлээд байхад нутгаасаа тус бvр хос морьтой гарсан Итгэлт Хонгор
хоёр гvйцэж ирлээ.
Утаа болсон жижигхэн хөх майхны гадна хөл нvцэглэн намрын оготор шар наранд тарайн
хэвтэж байсан Галсан Итгэлт, Хонгор хоёрыг хараад vсрэн босож «Ах дvv хоёр ирлээ. Цай
чанаж хоол хийгээрэй» гэж майханд унтаж байсан хөлсний залууг хашгиран сэрээгээд гvйн
очиж Итгэлтийг буугаагvй байхад морины нь цулбуурыг барьж авлаа.
— За та хоёр сайн явж байна уу?
— Сайн. Та нар сайн явж байна уу? гэж Итгэлт амандаа огцом хэлээд бууж шууд майхан руу
явлаа.
Галсан, Хонгор хоёр морьдын эмээлийг авч чөдөрлөн, тавихад хол замд ядарсан морь шууд л
хошуугаа өвсөнд шаав.
Итгэлт яагаад хоосон тэрэг хvрээ рvv энэ намар эрт хөдөлгөв. Юу болов? Ирэх өвөл хийх
ганц хvvгийнхээ хуримын юмыг төхөөрөх гэж явуулжээ.
Маргааш өглөө нь хvvгээ дагуулан мордохдоо «Тахилтын амны орчим би хvн тосуулна» гэж
Галсанд хэлэв.
Итгэлтэд vлэмж ажил байлаа. Ганц хvvгийнхээ хуримыг нэр төртэй хийе гэж Итгэлт
шийдсэн учир авах юм, бэлтгэх зvйл их байсан болохоор хvрээ рvv тусгай тэрэг хөдөлгөжээ.
Бас тэгээд буулгах бэр нь олигтой гэж яривал ганц хуучин чисчvv дээл, нарийхан мөнгөн
бөгжөөс өөр юмгvй хvн болохоор тvvний бvх юмыг төхөөрөх хэрэгтэй байлаа. Юуны
тэргvvнд бэрдээ хоёр алтан бөгж, ээмэг, толгойн хэрэглэл цохиулах, хуримандаа өмсөх
дээлийн өнгийг нь авах, мөнгөн эмээл хазаар, тэгэхдээ бvр боржигон хийцтэйг авах гэж
бодож явлаа.
Итгэлтийн хvv сайхан хvvхэн авна. Тэр сайхан хvvхнийг ёстой л нvдийг бvлтэртэл гоёно.
Итгэлтийн хvv эхнэр авч хурим хийнэ. Тэр хурим бол Луу гvний гэрлэлтээс илvv байх ёстой
гэж бодож байлаа. Тvvгээр ч барахгvй анхандаа хvvдээ хvрээ хийцтэй гэр барьж өгдөг юм уу
гэж бодож байсан. Харин сvvлийн vед энэ бодлоо орхисон. Учир нь нvvн суухад дараа болно
гэж боджээ. Харин хэдэн сайхан эрээн авдар авах хэрэгтэй байлаа. Сав суулга гэвэл өөрт нь
байжээ.
Ер нь тэгээд бvтэн айл төхөөрөх, тэр тусмаа Итгэлт ганц хvvгээ айл болгох гэж төхөөрөх нь
253
хэцvv ажил. Yvнд Итгэлт тулдаа тайван байна.
Хvрээнд орж ирээд тэр оройдоо баахан архи ууж аваад өглөө эрт босож ажил хөөцөлдөв.
Бодсон бvхэн нь vлгэрийн юм шиг бvтэж удалгvй хорь гаруй тэрэг дvvрэн ачаатай болжээ.
— За Галсан минь хичээж яваарай. Наадах хэдэн тэргэнд чинь хэдэн зуун тэрэгний ачаанаас
vнэтэй юм буй. Нөгөөхөө тав сумлаад нvд хамхилгvй явдаг юм шvv гэж ачаа хөдлөхийн
өмнө Итгэлт шивэгнэн хэлжээ.
Нөгөөхөө гэж Итгэлт нутгаасаа гарахын өмнө Бадарчаас залуу мориор авсан тавин сумтай
япон ланжууг хэлж байгаа юм. Тав, зургаан сум зарж баймаажин Галсанг сумлаж буудаж
сургасан нь энэ vнэтэй ачааг манаж хvрээнээс Тамирт хvргvvлэх гэсэн бэлтгэл хийж байж
билээ.
— Ах сэтгэлээ бvv зовоо гээд Галсан марсайн инээв.
— Бага нойртой явснаас хvн vхдэггvй юм шvv.
— За ах аа.
— Бид Лvн орчимд гvйцэж очно.
Хөсөг явсан орой Итгэлт айлд архидах болж дөрвөн морио хан уулын аманд идvvлэх ажил
Хонгорт оногдов. Yдэш орой дөрвөн морио авч Туул голыг гатлан Чандманийн аманд очиж
чөдөрлөн хос хосоор нь хэрж тавиад тохмоо дэвсээд эмээлээ дэрлэн тvмэн одтой гvн хөх
тэнгэрийг ширтэн хэвтэхэд Хонгорын сэтгэл нэг л сайхан байж билээ.
Шөнө дундаас хойш хvйтэн салхи vлээж эхэлсэн боловч хучсан хоёр одончуу цувыг нь
нэвтэлж чадсангvй. Yvр манхайн цайсан хойно сэрж харвал зvvхэнд нь хэрж тавьсан хоёр
морины нь цаана нэг хvн унтаж байлаа. Тэр хvнээс хориод алхмын цаана чөдөртэй хар хээр
морь идэж байна.
Хонгор босож суниагаад хэрээтэйдээ болж холдож чадаагvй морьдоо ажиглан хэсэг
зогссоноо нар гартал тавьж идvvлэхээр шийдэв. Баруун талд нь идэж байсан хоёр морио
салгаж тавиад, нөгөө хvний наадах морьдынхоо дэргэд очиж салгав.
Энэ vед нөгөө хvн сэрж өндийн Хонгор руу харлаа. Хонгор ч тэр хvнийг ажиглав. Хараач!
Багын найз Бат ажээ.
— Бат аа гэж байдаг хvчээрээ хашгираад тvvний зvг гvйв. Нэрээр нь дуудаад ирж яваа хvн
бол өөр хэн ч биш Хонгор гэдгийг Бат танилаа.
— Бат минь чи чинь хаа газраас гараад ирэв. Амьд мэнд уулзах юутай сайхан бэ? За золгож
орхиё гээд гараа сунгав. Хоёр найз vлэмж дотно золгов. Бат сургуулийн хэрэглэл авах тухай
ярих гэж дан морьтой хотод орж ирээд хоёр хоножээ. Өдөр нь ажлаа хөөцөлдөж, шөнө нь
морио идvvлдэг байлаа. Найзууд юуны өмнө бие биеийн том болсноо харилцан гайхалцсаны
дараа Хонгор Долгорын амьд байгаа тухай Эрдэнэ очиж уулзсан тухай ярив. Гэвч энэ бvхэн
Батад сонин зvйл биш болжээ. Тамирын голд айл болсон Төмөрийнд очсон тухайгаа ярилаа.
Гэвч ямар хэргээр очсоноо хэлсэнгvй.
Нар гарахын vед тэр хоёр хотын зvг явлаа. Замдаа Хонгор «За өвгөн минь чамаас гуйх нэг
юм байна. Аав маргааш гарна гээд байдаг. Чи намайг хэд хоног авч vлд. Аав чамайг гуйвал
vгvй гэхгvй. Тэгээд хоёулаа Лvн дээр очоод салъя» гэлээ.
Батад ч Хонгортой хэд хоног хотод байхад сайхан санагдаж Итгэлтээс гуйжээ. Анхандаа
зөвшөөрөхгvй байсан авч хоёр залуугийн зэрэг зэрэг гуйлтад тэвчиж чадсангvй.
— Хоёр дамшиг минь дарвиад хэрэг төвөг гаргаж болохгvй. Хоёр гурваас илvv хонож
болохгvй. Бат минь наадах чинь амаргvй хvн шvv. За Хонгор чи Лvн дээр битгий удаарай
гэлээ.
— Яалаа гэж удах юм бэ гэж Хонгор vлэмж уриалган хэлжээ. Итгэлт хvvдээ хос морь, хорин
254
мөнгөн янчаан өгөөд нутгийн зvг мордохдоо «Бат аа би чамд л найдаж байна шvv. Тvргэн л
гарч vзээрэй» гэж билээ.
Итгэлтийг явсаны орой хоёр залуу морьдоо хөлсний идvvлгэнд өгч Хуягийнд очиж Цэндээр
хоол хийлгэн идээд ор засуулан зэрэгцэн хэвтэж бараг vvр цайтал шивэгнэн ярилаа.
— Батаа гэж Хонгор хэсэг дуугvй болсноо жуумалзан инээмсэглээд «Өвгөн чинь эхнэр авч
хурим хийх гэж байгаа» гэлээ.
— Сайхан хэрэг. Ямар эхнэр авах нь вэ?
— Ням гуайн Сvрэнтэй шvv дээ.
— Тийм vv. Догь хэрэг байна даа. Ням гуай ч намайг баллах шахсан шvv гээд Бат инээв.
Батын сэтгэл нэг л хачин болов. Сvрэнгийн нэрийг сонсмогц Солонгын тухай бодогдоод
ахаас нь тvvний тухай олон юм асуумаар санагдавч ичих мэт болоод байлаа.
— Өвгөн чинь чамаас гуйх юм байна гэж Хонгор хэлээд Батын гар дээрээс барьж авлаа.
Солонгын тухай бодолд дарагдан Бат хариу дуугарч чадсангvй.
— Би цөөхөн хоног энvvхэн зvvн тийшээ явах нэг чухал хэрэг байна.
— Яаж болдог юм бэ? Аав чинь тvргэн гар гэсэн шvv дээ.
— Зvгээр өвгөн минь. Би Галсан ахыг нутагт хvрэхээс нь өмнө гvйцээд очиж чадна.
— Чи ямар хэрэгтэй юм бэ?
— Өчvvхэн хэрэг. Чамд сvvлд хэлнэ.
— Солонгын бие сайн уу? гэж Бат тэсэж чадсангvй асуугаад нvvр нь халуу шатан бадайрна.
— Тэр юунд алзах вэ. Аавд загнуулаад л ижийд магтуулаад л явж байдаг. За өвгөн чинь
маргааш мордъё.
— Тvргэн ирнэ шvv. Сvрэн, Солонго хоёр ч том болчихсон биз дээ.
— Том болсон. Солонго аавын хажуугаар намайг загнах гэдэг юм. Ямаа туйлавч янгиа
эвдэхгvй гэдэг л болж байгаа нь тэр.
— Аан тийм vv. Солонго ч айхтар амьтан шvv. Ням гуайн өгсөн балингийн гурил булаалдаж
бид хоёр сайн ноцолддог байж билээ гээд Бат баяртай инээмсэглэв.
Тэр шөнө Батын нvдэнд Солонго харагдаад удтал унтаж чадсангvй. Маргааш нь Хонгорыг
мордуулж өгөв.
— Чи тvргэн ирнэ шvv.
— Тvvнд санаа зовох хэрэггvй гээд дорно зvг хатируулан явлаа. Хэрэв Хонгорын явж байгаа
зорилгыг Бат мэдсэн бол тvvнийг явуулахгvй байсан. Хонгор бол Төмөрийн ярианаас
сонссон Шилийн Богдын орой дээр гарч тангараг өргөөд vvрийн гэгээг морин дээрээсээ
харсан хvн сайн эр болдог гэж сонссоноос хойш тэр гайхамшигт уулын орой дээр гарч
vзэхсэн гэдэг бодол Хонгорын сэтгэлд буй болоод эцэст хvсэл, санааг бvрмөсөн эзлэн
зовоодог болсон юм.
Баян Итгэлтийн адууны шилдэг хоёр морь Хонгорын довтолгоонд найдвартай унаа болж
явлаа. Хонгор хааяа ганц нэг хvнтэй уулзаж «Юvнчир ламхайд мөргөх гэж яваа хvн» гэж
элдвийг зохион ярих зуур газрын чигийг асууж авлаа.
— Yертэй Туулын усанд мориноосоо салаад vхэх гэж байхдаа амьд гарвал Юvнчир ламхайд
мөргөж шавь орно гэж тангарага барьсан ч нэг мэдэхэд усны эргэ дээр гараад байсан гэж
зохион ярихад тохиолдсон айлын авгайчуул сайхан цай чанаж, амттай, нvнжигтэй хоол хийж
өгдөг байлаа.
— Алдарт шилийн Богд ойртох тутам Хонгор өдөр явахаа зогсож шөнө явдаг болов. Нэг
өдөр хонь хариулж байсан хvvхдээс ярианы завсар Шилийн Богдыг асуусанд «тэртээ
харагдаж байгаа өндөр уулыг хэлдэг юм гэнэ билээ» гэж зааж өглөө.
255
Тэр бол талд ургасан жижиг толгой байв. Хонгор хэдийгээр Шилийн Богдыг жижигхэн
толгой гэж сонссон боловч Тамирын өндөр ууланд өссөн тvvнд голох сэтгэл төрvvлэв. Бас
тэгээд «Шилийн Богд» гэдэг өндөр нэр Хонгорт тодорхой сэтгэгдэлийг буй болгосон байлаа.
— Чи худал хэлж байна
— Yгvй. Тvvн дээр чинь эр хvн гарвал Шилийн сайн эр болдог юм гэнэ билээ. Би том болоод
гарна гэж бодож байгаа. Тагт нь таван зуун адуу оруулчихаад харагддаггvй юм гэдэг гэж
хоньчин хvvгийн ярьсан Хонгорын сонссонтой яв цав тохирчээ.
Ингээд юу ч гэсэн хvvгийн заасан тэр ууланд очихоор шийдэж, ойрын худаг заалгаж аваад
шөнө очиж морьдоо услан, авч гарсан тулмандаа ус хийж аваад өдрийн турш алс тэртээд
зэрэглэн хөхөрч харагдсан уулын зvг хурд хуваан давхилаа. Шөнө турш давхиад маргааш нь
хvн амьтангvй өргөн талыг нэвтлэн явсаар vдшийн бvрийд хvсэж мөрөөдсөн Шилийн
Богдын тагийн хонхорт оржээ.
Мориноос бууж чөдөрлөн тавиад алс хойд зvгийг ширтэн өвдөг нугалан сөхрөн суугаад
«эрийн хийморь сэргэсэн Шилийн Богд дуулж бай. Тоорой банди, тогос Чvлтэм, ганган
Төгөс, харцага Бор, хvрэл Дампил, хvрмэн Шар, цахиур Төмөр, царцаа Гомбо, хагархай
Цэнд, харлаг Дорж холын тэртээ газраас Хонгорын vгийг сонсож бай. Хаяагаа хадрахгvй,
харсанаа авахгvй, морины сайнаар холыг гэтэлнэ. Эрийн сайнаар хошууг давна. Сайраг ингэ
авахгvй хий. Сайн нөхрөөс урвахгvй хийе» гэж өндөр дуугаар тангарага өргөөд босож
богцноосоо чанасан мах гаргаж хэсгийг таслан дөрвөн зvгт өргөж, туламтай уснаас баахан
залгилан тохмой дэвсэн, эмээлээ дэрлэн хэвтлээ. Гэвч нойр нь хулжаад удтал унтаж
чадсангvй
Тvмэн од дээр нь мяралзан, шарлан хатаж эхэлсэн ногоо ховдоглон зулгааж байгаа морьдын
шvдний чимээ шир шир сонсогдоно. Элдвийн өрнvvн бодол сэтгэлийг нь эзэлж, хөгжvvн
бөгөөд баяртай байлаа.
Сэрvvхэн салхи vе vе vлээх боловч дулаан бөгөөд ер бусын тайван, аятай ажээ. vvр цайхын
өмнө босож морьдоо барьж мордоод дорно зvгээс цагаан гэрэл манхайн цайхыг харж зогсов.
Тэгээд шууд морины амыг зvvн хойш нь эргvvлж vдшийн бvрийд нэг худаг дээрээс морьдоо
усалж аваад цааш довтолсоор наран гарахын vед нэг толгойн орой дээр гарвал зvvн талын
хөндийд нь хэдэн зуун адуу бэлчээрлэн идэж байлаа. Тvvнийг ажиглан өдрийг нуугдан
өнгөрvvлээд vдэш мордож адуунаас хэдэн сайхан морьд ялган хөөж билээ. Маргаашийн vд
өнгөрөх vед Шилийн Богдын оройд ирж нэг зээрд морь барьж унаад зогсолгvй довтлов.
Гурван шөнө явсны дараа алгуур аянд орж зургаа дахь хоногийн vд хэлбийх vед хvрээний
зvvн vзvvр хөлийн модчинд орж ирээд ирэх очихын хэдэн хоног зарснаа бодвол яг арван нэг
болжээ. Анх хөөсөн арав гаруй морьдоос хоёр нь эцэж замд хаягджээ.
Хонгорын сэтгэл баяр бахдалын хvчтэй аялгуугаар дуулан олон хоногийн довтолгоог бие
яаравч сэтгэл бодол нь тvvнийг огт дагахгvй байлаа.
XXI
Зуны адаг сарын урт өдөр дуусаж, нар баруун уулын ноён нуруун дээр цацран солонгорч
гялалзах бөгөөд өдрийн бөгчим халуун өнгөрч оройн сэрvvн эхэлсэн нь юм бvхнийг тэнэгэр
уудам болгожээ.
Суман дэлтэй өндөр зээрд морь унасан Эрдэнэ эмээл дээрээ ялимгvй хэлтгий сууж ямар
нэгэн гvн бодолд дарагдан явах бөгөөд морь нь шогших гэхэд сурмаг хөдөлгөөнөөр амыг
татаж алхлуулна. Тvvнийг жаргаж байгаа наран доогуур сөрж харахад дөрвөн зvг, найман
зовхисоос нь алтан шар гэрэл цацарч сvртэй vзэгдэнэ.
Эрдэнэ, ардын засгийн бvрэн эрхт төлөөлөгч болж гарснаас хойш засгийн бодлого, буй
256
болон тогтож байгаа шинэ журам, хvмvvсийн хоорондын шинэ харьцааны гvн учир утгыг
олон тvмэнд ойлгуулах хэрэгтэй гэж бодсон Эрдэнэ яриа таниулгыг очсон газар, уулзсан хvн
бvхэндээ хийж байлаа. Гэвч ардын засгийн бодлогыг гуйвуулж гvтгэсэн элдвийн цуурхал
яриа олны дотор тарах бөгөөд тvvнийг том лам нар, ноёд гаргаж байгаа нь илт боловч чухам
тэр тараав гэж буулгах эзэн буцах зам нь олдохгvй. Нэг яриаг дарахад нөгөө яриа дэлгэрнэ.
Ер нь л хийж байгаа ажил бvхэнд ил, далд элдвийн саад мундахгvй ажээ. Гэвч ардын засаг
довтлон өдөр өнгөрөх тутам газар эзэлж байлаа.
Хамжлага, эрх ямба, угсаа залгамжлан эдлэх ёсыг устгасан тайж нарыг өртөөний алба
хийлгэж, албан татвар төлvvлэх болсон зэрэг ардын засгийн шийдвэрvvд нь ард олны сэтгэлд
хvрч тэдэнд таашаагдаж байлаа.
Эрдэнийн төрийн ажил бол юу ч л гэсэн удаан боловч урагш давшиж байжээ. Харин амин
хувийн амьдрал нь нэг л эвлэрч өгөхгvй ажээ. Хэдэн сарын туршид өөрийн гэх гэр оронгvй
ёстой малгай тавибал манайх, маргааш болбол танайх гэж яваад саявтар нэг гэртэй болж
Засагт ханы хошуунаас өртөөнд хөөгдөж ирээд тулах модгvй, туух ишиггvй болсон Дампил
гэдэг ганц бие эртэй нэгдэж айл болов.
Долгорыг хvлээж ядаад очсон нь хvvтэйгээ уулзахаар хvрээ рvv явчихсан байлаа. Эрдэнэ
тvvнд баярласан хvvгээ харсан эхийн сэтгэл дэвтэж эцэг рvv нь эргэх болов уу гэж горьдсон.
Гэтэл саяхан шиг хvvгээс нь ирсэн захиаг уншихад тэр найдвар тасарсан нь тун тодорхой
байлаа.
Эрдэнэ явсаар голын зvлгэн дээр барьсан хоёр гэрийн өмнө босгосон уяан дээр бууж морио
уяад баруун гэрийн зvг алхав.
Гадна зуухан дээр хоол чанаж байсан Дампил Эрдэнийг дэргэдээ очиход толгойгоо хагас
эргvvлэн «таныг нэг гэзэгт асуугаад явсан удахгvй буцаж ирэх байх» гэлээ.
— Ямаршуу гэзэгт байна?
— Хөх шандан дээлтэй, дунд зэргийн насны. Таньдаг айлдаа очоод удахгvй эргэж ирнэ гэсэн.
Долгор байх гэсэн бодол чиглэн орж ирснээ зайлав. Учир нь ардын засгийн төлөөний
тvшмэлтэй уулзахаар ирдэг хvмvvсийг алийг тэр гэх билээ. Тийм хvмvvс өдөр ч, шөнө ч
тасрахгvй ирдэг. Том ч юм лавлаж асууж ирдэг, бага ч юм лавлаж асууж ирдэг. Тэдний нэг л
байлгvй гэж бодоод гэртээ орлоо.
Гэтэл хоол идэж суутал Долгор орж ирлээ. Холын аянд vл мэдэг борлосон царай, өтгөн хар
vс, нас нь тогтож зөөлөрсөн царай цөм ер бусын гуа vзэсгэлэнтэй харагдав. Эрдэнэ Дампил
хоёр их л хөл боловч Долгор нэг л хөшvvн, янзгvй ажээ. Хvvтэйгээ уулзаж ирснээ зэвхий,
хуурай яриад хэсэг дуугvй сууснаа «би чамтай уулзах гэж ирсний учир бол ... чамд нөхөртэй
болохоо хэлэх гэж...» гээд vгээ таслав. Эрдэнэ удтал дуугvй бодол болон сууснаа
— Чи бид хоёр хvvтэй шvv дээ гэлээ.
— Тиймээ хvvтэй. Одоо ч том эр болж дээ. гэж Долгор хэлэв
«Одоо ч том эр болж дээ» гэж нухацтай хэлсэн vгний цаана «чи намайг vсэртэл алгадаад,
эргэж харалгvй орхин явахад чинь бид хоёрын дунд vvнээс нялх хvvхэд байсан гэвч чи
тvvнийг бодолгvй явсан шvv дээ» гэсэн тодорхой өнгө байсныг Эрдэнэ олж сонсов.
— Долгор минь хатуу сэтгэл гаргаснаа би ойлгож, сэтгэлийн хvнд зовлон эдэлсэн шvv дээ.
— Би мунхагаасаа болж буруу хэрэг хийсэн. Чамайг гомдоосон. Чи намайг яаж ч болох
байсан. Тvvнээс болж миний эдэлсэн зовлонг дайрч гарахгvй бол хэнч ойлгохгvй. Тэгээд
одоо би чамд хуучин Долгор чинь биш, чи над хорвоогийн хамгийн vнэтэй хvн гэж бодож
явсан Эрдэнэ минь биш болжээ.
— Бvхнийг мартаад шинээр амьдарч болох бишvv?
257
— Би мартаж чадахгvй. Чи ч хэрэгтэй цагтаа санах л болно. Бид хоёр бие биендээ vнээ
алдсан. Дагширсан өвөлжөө боловч хэдэн жил орхиход эдгэрч ногоо ургадаг. Харин хиртсэн
сэтгэлийг угааж огт болдоггvй юм байна. Угаах гэж оролдвол хир нь улам тодрох бололтой.
Чамайг энэ чинь миний Эрдэнэ шvv дээ гэж бодоход «vгvй биш» гэж гомдсон сэтгэл минь
хашгираад байх юм. Би ч Эрдэнээ дахиад олохгvй. Чи ч Долгороо дахиад олохгvй болжээ.
— Би Эрдэнэ биш хэрэг vv?
— Миний сэтгэлд л, миний хуучин Эрдэнэ минь биш
— Чи Содномд сэтгэлтэй болж орхиод ингэж хэлж байна. Тийм vv?
— Хуучин Эрдэнээ бол зуун Содномоос солихгvй байсан. Чамайг бол солино. Содном бол
зовлонгийн дунд минь дайралдсан хvн. Намайг хvvтэй уулзаад ирэхэд ижий нь vхлvvд
байсан, амьсгалаа хураахын өмнө «хvvд минь сайн хань болоорой» гэж над хэлэхэд нь «за»
гэж би хэлсэн. Тэр хvн «хvv минь ханьтай боллоо» гэж бодоод нvдээ аньсандаа
— Чи тэгээд Содномтой суух хэрэг vv?
— Тийм. Содномтой сууна гээд Эрдэнийн нvvр рvv эгц харлаа.
Эрдэнэ «чи минь яах нь тэр вэ? Би чамаасаа салахгvй. Намайг битгий орхиоч дээ» гээд уйлан
гуймаар байсан авч сэтгэлээ захиран барилаа. Нэгдvгээрт Долгорын гомдож шийдсэн сэтгэл
нь гуйх тусам холдохыг ойлгож байлаа. Хоёрдугаарт нэр төр гэгч бодол нь гуйх, мөргөхийг
чанд хориглож байлаа.
Чиний өөрийн дурын хэрэг. Би чамайг Содномтой суухад чинь хорихгvй ээ. Уг нь чи бид
хоёр бие биеэ уучлан сайн сайхнаар амьдарч болох л байсан юм.
— Эрдэнэ хагарахдаа бут vсрэн жижигхэн хэсэг болдог учраас эвлvvлэхэд vлэмж хэцvv.
Харин бvдvvн шавар шаазан бол болдог юм шvv гэж бурхан боловч ижий минь хэлдэгсэн. Чи
битгий над гомдоорой би ч чамд тэр нэгэн цагт хязгааргvй сэтгэлтэй байсан минь vнэн.
Тvvнийг чи мэдэх учраас би юу гэхэв ээ.
Долгор тэр оройдоо эргэн явсан бөгөөд хэдэн хоногийн дараа Содномтой суусан билээ.
Эрдэнэ сэтгэл дотроо гаслан гашуудавч гаднаас нь хvчлэн барьсан хатуу савнаас халин гарч
чадахгvй байлаа.
Амьдрал гэдэг маш нарийн бөгөөд хэн ч мэдэж тайлаагvй хатуу хууль, өөрийн жамтай
байдаг ажээ. Нэг vед Эрдэнэ дассан Долгорын сэтгэл шиг ариун тунгалаг, гvн бат юм
байгаагvй, тэр сэтгэлийг их л гэхээс юутай ч жишиж, юугаар ч хэмжиж болохгvй байлаа.
Гэтэл өнөөдөр Эрдэнийг занах, жигшихэд хvрчээ.
Долгор бол амьдралын босгон дээр гараад хаашаа явахаа мэдэхгvй алмайран зогсож байгаа
охин биш. Энэ бол хал vзэж халуун чулуу долоон насажсан хvн.
Гэтэл «чи яагаад Эрдэнэдээ дургvй болов» гэвэл тvvнд «энэ гээд » товтой хэлэх хариу
байсангvй. Yлэмж гомдсоноос болсон хэрэг vv? Эрдэнэ эхлээд царайчлан гуйснаас болов
уу? Нэгэнт л өнгөрсөн гэж бодов уу?
Юуч л гэсэн Эрдэнийг хуучин уранхай хувцас гэж vзээд шинэ дээлтэй больё гэж санасан
хэрэг биш.
Намрын адаг сар хошуудад сонгууль болж, анхан хошуудыг өөрчлөн байгуулахад хошуу
тамгын жасааны даргаар vлдээсэн ноёдыг зайлуулан ард угсаатай хvмvvсийг сонгов. Энэ
ажилд Эрдэнэ vлэмж хvч гаргажээ. Ингэж байтал бас нэг том ажил босож иржээ. Их уул
хошууны дарга Базар гэгч хvн олноо өргөгдсөний зургадугаар онд хошууны ноён Бээжинд
жуулчлан очихдоо хятадын пvvсэнд тавьсан өрийг ардуудаар төлvvлэх тушаал гаргаж дааж
давшгvй алба тулгав.
Энэ мэдээг авмагц Эрдэнэ шууд очиж Базарыг огцруулан хошуу даргаар өөр хvнийг тохойн
258
томилсон бөгөөд ардуудаас хураасан мал хөрөнгийг эздэд нь эргvvлэн өгчээ. Yvний хамт
бусад хошуудад урьд хятадын пvvсэнд тавьсан өрийг хэрхэвч төлж болохгvй бөгөөд төлсөн
этгээдийг хатуу шийтгэх тухай бичгээр зарлан мэдэгдэв. Гэтэл ерөнхий сайдын орлогч
бөгөөд бvх цэргийн жанжин Данзангаас нэг бичиг ирлээ. Тэр бичигт хоёр улсын найрамдлыг
эрхэмлэн vзэж урд хошуудаас хятадын пvvсэнд тавьсан өрийг хvvтэй нь хамт хошуу нийтээс
гаргуулан төлvvлэхийг тушаасан байлаа. Энэ өрийг төлөх гэвэл сvvлийн хэдэн жилд овоо
өсөж байгаа малаа цөмийг нь туучих байсан учир уг бичгийг дарж харин хятадын пvvсэнд
тавьсан өр бол хэдхэн ноёд феодалууд өөрсдийн жаргалын төлөө аминдаа хэрэглэсэн мөнгө
болохоор ард нийт төлөх ёсгvй гэсэн бичиг хийж Данзанд явуулжээ. Гэтэл Данзан шууд
хошуудад хятадын пvvсэнд урьдах өрийг төлөх тухай бичиг явуулсан байлаа. Тvvнээс болж
зарим хошуудын дарга нар пvvсэнд өгөх өрийг ардуудаар төлvvлэх гэхэд нь Эрдэнэ ардын
хурал хийлгvvлэн төлбөр гаргуулах гэсэн хvмvvст хатуу ял зэмлэл тулган заримыг нь торгож
билээ.
Пvvсэнд өр төлөх гэсэн Заяын гэгээн, хvрээ хамба мэт хэсэг феодалуудыг намаас хөөж мөн
ардын хурал хийлгэн юуны учир тэднийг намаас хөөсөн тухай тайлбарлан зарлажээ.
XXII
Тамирын хөндийд намар уянгын дуу тасарч өвлийн царгил сэрvvн дуу эхэлсэн vе билээ.
Богино боловч цэлгэр амны эхэнд том бөгөөд тэнvvн дулаан өвөлжөөнд том гэгчийн хонины
хашааны дэргэд жижигхэн бор гэр харагдана. Энэ бол Ням гуайх юм.
Яагаад Итгэлтийн гаднаас салдаггvй энэ бор гэр энд ингэж ганцаар байдаг болов? Итгэлттэй
эвдэрч хөөгдсөн хэрэг vv? vгvй тийм биш
— За Ням гуай хурим хийхэд бэр хаяанаасаа мордуулах нэг л тусгvй санагдаад байна. Хоёр
гэр зайтай бол дээр мэт. Бас хэд хоногийн дараа бид ураг төрөл болно. Ингэхлээр уул усны
ойр нь дээр, ураг төрлийн хол нь дээр гэсэн хуучин vг байдаг. Би таньд сарлагийн хоёр сайн
vнээ өгнө. Манайхаас хонь авч хариулбал дуртай сууриа ав гэж Итгэлт хэлсэн билээ.
— Буянаас чинь их л хvртлээ бас тэгээд хvvхнээ өгөхөд инжэнд нь ядаж хэдэн толгой мал
өгье гэхэд чи авахгvй юм
— Хэдэн толгой мал өгөөд та хоёр юугаараа амьдрах юм бэ? Би хуримыг бvх ёсоор нь хийнэ.
Харин инжинд нь өнчин ишиг ч авахгvй. Би ганц хvvгээ ханьтай болгож байгаа хvн Сvрэнг
би гарахаас нь аваад сайн мэднэ. Миний хоовон хард эрдэнэ юм шvv.
— Би чиний ачыг хариулна гэж хэлж чадахгvй харин мартахгvй гэж Ням гуай хэлсэн билээ.
Ингээд Итгэлтийн таван зуу гаруй хонийг авч өөрөө хорь гаруй хонь таваас зургаан vхрээ
таслан нvvж өөр өвөлжөөнд буусан билээ.
Итгэлт яагаад Ням гуайхныг холдуулан нvvлгэв. Yнэхээр бэрээ холоос мордуулах нь дээр
гэж бодоо юу? Yгvй. Төрсөн гэр, эх эцэг нь айл байгаад байвал Сvрэн юм зөөнө. Гэтэл тэр
зөөсөн юмыг харахад бага боловч хэдэн жилийг нийлvvлэн бодвол vлэмж их юм болно гэж
ойлгожээ. Тэгээд өгсөн ч, авсан ч нэр байхгvй. Харин шууд хоёр vнээ өгөөд нvvлгэвэл би
өгсөн нэртэй. Ням авсан нэртэй сална гэж бодов. Энэ бодлоо Должинд ч хэлээгvй ажээ.
Бэр мордуулахын өмнөхөн Итгэлт Ням гуайнд ирж зузаан мөнгөн чимэг, ногоон нанжин
гахайн гөлөмтэй хvрээ хийцийн эмээл, өнгө бvрийн дөрвөн торгон дээл, сувд шvр шигтгэсэн
шармал толгойн хэрэглэл бас бус юм авч ирж өгөөд «бэрийн минь хэрэглэл, явсан замын лус
баярлаг » гэжээ
— Иш. Итгэлт минь ёсоороо болбол энэ бvхнийг чинь би л бэлтгэх жамтай шvv дээ.
— Тэр ёсыг ярихгvй. Хишигт гуай аяга тагш юм халааж өгөхгvй юу
— Мангуу золиг чинь мартаж орхижээ гээд Хишигт ор хөлийн авдар хоёрын завсраас
259
жижигхэн борвитой хөлдvv архи гаргаж галын дэргэд тавилаа.
— Саяхан хvvхдvvд байсан, одоо ингээд л гэрлэх болж байдаг. Цаг ч мөн хурдан юм даа гээд
Итгэлт өөрөө цай хийж уув.
Итгэлт Ням гуай хоёр элдвийг ярилцаж байх зуур Хишигт гуай архи халааж аягалав.
— Охиноо мордуулах гэж байгаа юм гээд амьтан ах дvv авч ирж өгөх л юм. Энэ зөнөг өвгөн
нь уучих гээд болдоггvй.
— Өөр юмтай болсон бэ дээ
— Уг нь овоо л юм болж байна
— Маргааш Галсангаар хурган лvv хар архи явуулна. Ууц ч хар халзангаа унагаад авсан гэх
шиг билээ дээ.
— Ганц охиндоо юугаа харамлах вэ?
Тээгээд халсан Итгэлт мордохдоо
— Тав хоносны дараах өглөө бэр мордуулна шvv дээ. юм дутвал нэрэлхэлгvй очиж аваарай
гээд явжээ.
Баян Итгэлтийн хvvгийн хурим болно гэдэг нь Бадарчынхаас бусдыг баярлуулж байлаа.
Нэгэнт энэ явдалд саад хийж чадахгvйгээ мэдсэн Должин ч ганц хvvгийнхээ хуриманд өдөр
шөнөгvй бэлтгэнэ.
Итгэлтийн хотонд өчvvхэн ч хар ноос ороогvй цагаан эсгий бvрээс, сарлагийн савгаар хийсэн
хар хошлонтой таван ханатай цоо шинэ цагаан гэр бослоо. Энэ гэрт чагтаганаас нь уясан
хадгаас бусад нь цөм шинэ ажээ.
— Энэ гэрийг мөн тааруулж чаджээ гэж барьж байсан нэг хvн хэлэхэд Итгэлт ганц хvvдээ
барьж байгаа гэр шvv дээ гэж өөр нэг хvн хариулжээ.
Бэр мордуулахын урьд орой Итгэлтийнд өндөр цээжтэй ханхар бор морь хөтөлж, нарийхан
хvрэн морь унасан Төмөр ирлээ. Төмөрийн Хонгор биеэр очиж урьснаар хуриманд оролцох
гэж ирж байгаа нь энэ бөгөөд бас Сvрэнтэй жил таарсан болохоор дvvрч ирэх албанд
оногджээ.
Дулмаа ч уригдсан. Гэвч «Би Итгэлтийнд очих нь битгий хэл харахыг хvсэхгvй» гээд
яваагvй.
— Би ганцаараа явахгvй гэж Төмөрийн хэлэхэд «Чи бол өөр хэрэг. Хонгорыгоо бодоод оч.
Хонгор чамд туслаагvй, чи Бадарчийн гарт дахин орсон бол би өдийд ингэж жаргал явахгvй
байсан юм шvv. Миний өвгөн оч» гэж Дулмаа хэлжээ.
Харин уригдсан эрхэм зочдоос нэг хvн ирж чадахгvй байсан нь хvрээ рvv албаны хэргээр
явсан ардын засгийн төлөөний тvшмэл Эрдэнэ байлаа.
Маргааш бэр мордуулах болоход охины талын бэргэн ирж Нямынд хонов. «Хvv минь эрт
гарна гэдэг эм хvний заяа. Гутарч гуниж болохгvй» гэж тэр эмэгтэй Сvрэнг сургана.
Сvрэн албаар богтлогдож байгаа биш. Хорвоо дээр ганц сэтгэлтэй хvндээ очих гэж байгаа
хvн. Хонгорыг баян тарган хvний ганц хvv гэж Сvрэн сэтгэлтэй болоогvй. Тvvнийг мод
барьсан гуйлгачин байсан ч тvvний суух нь Сvрэнд дээдийн жаргал байсан юм. Энэ учраас
Сvрэнгийн сэтгэл баярлаж байлаа. Гэвч төрж өссөн гэрээс холдож айлд vvрд очино. Эцэг
эхээсээ сална гэж бодоход нэг л хачин байлаа.
— Хэдий сэтгэлтэй боловч гэрээсээ явахад уйлдаг юм гэдэг шvv гэж Хишигт гуай уйлан
байж охиндоо хэлнэ.
Ням гуайн бор гэрт хэдийгээр салахын гунигт агаар байсан нь vнэн авч бvхэлдээ баяр хөөр,
хөл vймээн болж байжээ.
Өглөөний нар гарахын vед Итгэлтийн гаднаас бэр мордуулах хvмvvс хөдлөх болоход Төмөр
260
ирсэн бор мориныхоо цулбуурыг Хонгорт өгч «Ах нь цулбуураа одоо өгч орхиё, унаад яв
наадах чинь жороо ч хурдан ч морь биш. Гэхдээ эр хvнийг явгалалгvй, зорьсон газарт нь
хvргэж чадна» гэж хэлэв.
Энэ бvхнийг харж байсан Итгэлт vлэмж баярлан «vvнээс илvv бэлэгтэй юм гэж байх вэ. Эр
хvнд морь. Тэгэхдээ ийм эрийн гараас шvv. Аль вэ. Галсан чи хvvгийн эмээлийг тохож орхи»
гэжээ.
Эр хvний нvдийг булаасан энэ ханхар бор морь ёстой л аргамаг хvлэг байж билээ. Хожим энэ
морь Хонгорыг олон удаа аварч баярлуулсан. Бас Хонгорт хvнд балаг тарьсан юм. Гэвч
өнөөдрийн хувьд нэг морины тухай урьдаж хэн таах билээ.
Төмөр, Хонгор хоёр арваад морьтой хvний хамт Нямын өвөлжөөний зvг хөдлөв. Тэдний хамт
ганц эхнэр хvн явсан нь хvvгийн талын бэргэн байлаа.
Хурган дотортой хар хөх чисчvv дээл дээр ногоон дурдан бvс ороож хэт хутга зvvж буу
vvрсэн Хонгорын царай vл мэдэг улайвч сэтгэлийн доторхи хэмжээлшгvй баяр нь хэн бvхэнд
тодорхой ажээ.
Эдний хамт яваа хижээл эр очоод юу хэлэх, яаж байхыг Хонгорт дахин дахин ярьж байлаа.
Гэрийн гадна очиход багана барьсан хvн ирж «урьсан зочин байхгvй сан. Хуран ирэх нь юу
вэ» гээд цохих гэж байгаа дvрс vзvvлэн хөөнө.
— Урьж биднийг дуудаагvй ч, хуран ирэхийн учир буй. Угтаж авахын оронд хөөхийн учир
юун бэ? гэж хамт ирсэн хижээл эр хариулаад бvх хvмvvс бууж морьдоо уялаа.
Гэрт ороход гоёлоо өмсөж нvvр рvvгээ алчуур унжуулсан Сvрэн зvvн орон дээр бууж байлаа.
Хонгор орж бурханд хадаг тавиад суухад нь аяга дvvрэн цай хийж өгөхөд амсан тавилаа.
Шагай нь хөндөгдсөн шаант өгөхөд тvvнийг мултаж орхив.
Сvрэн нvvр рvv нь унжуулсан нимгэн даавууны цаанаас мэнчийж улайн, хижээл эрийн
заавраар ёс бvхнийг сандран гvйцэтгэж байгаа Хонгорыг харан инээд нь хvрэн тvvнээ барих
гэж гуяа сэм базлан хэлнийхээ vзvvрийг хазаж байлаа. Ингээд найр эхэлж нэрмэл архи, хар
архитай хольсон хvмvvсийн царай удалгvй улаан зээрд болцгоон заримын нь хэл ээдрээд
ирлээ.
— Авах хvнээ аваад буцах газраа буцъя гэж тогтоосон цаг болоход хижээл эр босож хэлэв.
Хvмvvс гарч морьдоо уяанаас тайлж авлаа. Хонгор ч гэр дээр тавьсан буугаа авч vvрээд бор
мориндоо мордов.
Төмөр эмээлийнхээ хойгуур сууж гэрийн vvд чиглvvлэн дэвссэн цагаан эсгийн vзvvрт зогсов.
Yvд сөхөгдөж нvvр рvv нь алчуур унжуулсан Сvрэнг хvv, хvvхний талын хоёр бэргэн
сугадан цагаан эсгий дээгvvр хөтөлж ирээд Төмөрийн эмээл дээр мордуулав.
Хишигт гуай енгэнэтэл уйлж гарахад төрж өссөн vvрээсээ нисэн холдохын гуниг Сvрэнгийн
сэтгэлийг базан авч нvднээс нь өөрийн эрхгvй нулимс дуслав. Энэ бол сэтгэлтэй хvнтэйгээ
амьдралаа холбох гэж байгаа Сvрэн шvv дээ.
Хэдэн арван эмэгтэйчvvд албын хvчээр чирэгдэн сэтгэлгvй хvнд богтлуулан очиж байхдаа
хашгиран уйлж, тийчлэн тэмцэлдэж байхыг харж зvрх шимшрэн байсан хvмvvс энд олон
байлаа. Тэр хvмvvст Сvрэнг мордуулах нь баяр баясгалан байсныг хэлэх юун билээ. Ийм ч
учраас хижээл наст эр мориндоо мордоод бvх бэрс ийм байх болтугай гэж дотроо залбиран
ерөөв. Ням гуай Сvрэнгийн эмээлтэй морийг хөтлөн ирж нэг хvнд өгөхөд өөр нэг хvн том
ширэн богцтой юм авчирч эмээл дээгvvр тавилаа. Энэ бол Сvрэнгийн дээл хувцас зэрэг нь
байжээ.
Цуваа аажим бөгөөд эрхэмсгээр гэлдэрсээр явж Итгэлтийн гадна ирэхэд vvднээс уяа хvртэл
ахрын цагаан эсгий хоёр vелэн дэвсчээ.
261
Хонгор, хижээл насны эрийн хамт явсаар vvдэнд хvлээж байсан Галсанд буугаа өгөөд орлоо.
Хойноос нь хоёр бэргэнд хөтлvvлсэн Сvрэн оржээ. Гэрт vлэмж дөлтэй ил гал тvлжээ. Тvvний
дэргэд Сvрэнг суулган хажууд нь халбага дvрсэн том хувинтай хайлмал шар тос тавин бэр
галд мөргvvлэх ёслол эхлэхэд тос орсон гал шажигнан дvрэлзэж сvртэй бөгөөд эрхэмсэг
ажээ.
Энэ их найр сунжирч эндээс ухаантай гарсан хvн цөөн.
— Ниссэн шувуу эргэдэг, ирсэн зочин харьдаг. Хуримласан залуучууд нойрсох болов гэж нэг
хvн хэлэхэд ухаан орсон Ням гуай гэрээс гарч харвал мичид марал баруунаа хэлбийсэн
байлаа.
Маргааш нь дахин найр vргэлжилсэн бөгөөд хэд хоног vргэлжилснийг тоолох сvvхээтэй
хvмvvс ховор байжээ.
XXIII
Тамирын голын хөндий, урьд Пvрэв тайжийнх нутаглаж байсан хивс шиг сайхан зvлгэн дээр
хэдэн гэр харагдана. Гэрээс зvvн урагш хэдэн морьд сойсон зэл уяа, тvvнээс зvvн тийш
арваад унага барьсан зэл байлаа.
Зуны дунд сарын сvvлийн цэнхэр тэнгэр, хурц нар газар дэлхийг ивээж, ногооны уур дvvрсэн
хөндий зэрэглээтэн жирвэлзэн харагдана. Уул ус, ургамал, билчиж байгаа мал, гэрийн
тооноор гарч байгаа утаа цөм ер бусын эрхэмсэг ажээ. Иймэрхvv өдөр Тамирын хөндийд
байгалийн гуа бvхэн цуглараад аль нь сайхан бэ гэдгийг олох гэж тэмцэлдэж байгаа юм шиг
байдаг билээ.
Морины уяаны дэргэд гурван хvн тамхи татан ярилцана. Тvvний нэг нь Төмөр, нөгөө нь
Өлзий, гурав дахь нь тогоо нэрсэн айлын гадуур өнгөрдөггvй, морь уясан уяаны дэргэд бууж
халхын хурдан морины тухай хэдэн домог давслан ярилгvй явбал амны хишигт буу гэж vздэг
нодгор буурал гэзэгтэй Өлзийн насны хоёр хvн байлаа.
Төмөр Хатанбаатарын шагнасан мөнгөөр хөл хийж хоёр азарга шахам адуу, хэдэн vнээтэй
болоод Дулмаагийн хvсдэгээр Тамирын голын хөндийд Төмөрийнх гэдэг айл буй болжээ.
Төмөрийхтэй vргэлж хамт явдаг айл бол Өлзийнх юм.
Хуяг өнгөрсөн намар ирж эхнэр хvvхдээ аваад явжээ. Эцгээ авч явъя гэхэд нь «танай тэр
хvрээнд хаан болсноос Тамирын голд жараахай байсан нь дээр» гээд явсангvй учир Төмөр,
Дулмаа хоёрын хаяа сахиж хэдэн малаа маллана.
Дулмаа хоёр гэрийн тогоо шанаганы ажлыг хийх бөгөөд Төмөр гадуур ажлыг хийдэг
болохоор Өлзий гуайд аяга тагш юм эргvvлэх, тугал бяруу буцаахаас өөр ажил бараг л
байдаггvй ажээ.
— Алаг морь чинь тvмний эхийн хээр алаг шиг өнгөтэй байна гэж буурал гэзэгт их л
мэдэмгий хэлэв.
— Тvмний эхийн хээр алаг гэж ямар морь байсан юм бэ? гэж Өлзий сонирхон асуужээ.
— Та vзсэн vv?
— Олон хvнээс сонссон. Тавих өглөөгөө уяан дээрээ унтаад л байдаг юм гэнэ билээ. Чиний
алаг энэ жил шувууг ч урдаа гаргахгvй байх даа.
— Морь таньдаг хvний морь л тvрvvлдэг юм бол миний хvvгийн алаг ирэх л ёстой гэж Өлзий
хэлэв.
— Би таньж юу базаах вэ дээ.
— Тархан вангийн бvдvvн Со гэдэг хvн гурван зуу гаруй морь мордоход айргийн таван
морийг алдалгvй зааж байсан юм гэнэ билээ.
Тэр гурав босож Төмөрийн гэрийн зvг хурдан сайн морь, мэргэн сайн уяачийн тухай ярьсаар
262
явлаа.
Гэрт ороход Төмөрийн хvv Бадрах, зvvн орон дээр инээмсэглэн нойрсож байгааг хараад эцэг
очиж магнай дээр нь vнссэнээ «эр хvн дээ хөө» гэхэд нь нvvрэнд нь хэмжээлшгvй жаргал
бялхан оволзоно.
Гэрийн сvvдэрт суун наадмынхаа дээлийг оёж байсан Дулмаа орж ирээд тулган дээр загсааж
байсан тогоотой сvvгээ гаргах гэхэд нь «өвгөн нь аваад тавьчихъя» гээд Төмөр бариул авч
эрэгнэгийн тавиур дээр тавив.
Тэр гурвын өмнө Дулмаа модон хувинтай шуугиж буцалсан айраг тавьж өглөө.
Зvvн хойд талын авдар дээр эхнэр хvний толгойн vс харагдана.
— Манай Дулмаа наадамд бэлхэн болоод байх шив дээ гэж Өлзий баяр баясгалантай хэлэв.
Цаад жил Дулмаа эхнэр болно гэж байгаад жил нэгтэй гэж Өлзийгөөр vсээ хагалуулан эхнэр
болсноос хойш эр эм хоёр Өлзийг аав гэдэг болжээ.
— Одоо цаг тэр аргалын эвэр шиг данхайсан хvнд юмаар яах нь гэж Төмөр хориглоход
«Тамирын голд жаргалтай эхнэр нэг нэмэгдэг» гэж Дулмаа хариулсан.
Төмөр эхнэрийнхээ хvсэлд саад болсонгvй бөгөөд Дулмаад эхнэр vс зохисон нь хэлэхийн
аргагvй. Дулмаагийн эхнэр болсны найраас буцаж явсан нэг хvн
— Тэнгэрийн дагина гэдэг хvн л ийм байдаг байх даа гэхэд нь нөгөө нь дагиныг vзсэн биш
дээ. Зvгээр Төмөрийн эхнэр ч эхнэр юм аа. Сайхан эхнэрийг хараад лус баярладаг юм шvv.
Манай голд өлзий болог гэж билээ.
Дулмаа эхнэр болсноос хойш Төмөрийн гэрт ертөнцийн хоёрдугаар нар мандаж хvv гарсанд
Бадрах гэж нэр өгсөн нь одоо хоёр нас хvрч байгаа ажээ.
Төмөрийнх тавь орчим малтай бөгөөд өдөр бvхэн хvvдээ нэрлэж өгсөөр байгаад бvгдийг
Бадрахын нэртэй болгожээ. Эцэг, эх Өлзий гурвын хайр дээр бөмбөрсөн Бадрах хvvгийн
эрхийг ярихын ч хэрэггvй бөгөөд Төмөр, Өлзий хоёр модоор зорж өгсөн элдвийн амьтны эв
хав муутай дvрсийг хаялгvй цуглуулан байсан бол хан өндрийн лам нарын хашаанд байдаг
тvлээнээс дутахгvй мод болох байсан байх аа.
Төмөр, Дулмаа хоёр хvссэн жаргалаа эдэлж гэр дvvрэн баяр, сэтгэл дvvрэн хөөр байлаа.
Тэр орой Төмөрийн хот наадамд явах найр хийлээ. Айраг, архи ээлжлэн сөгнөж дуу шуугиан
болоход Төмөр «Эрдэнэ засгийн унага» аа дуулж билээ.
Найранд хураасан айраг дуусахад нилээд согтсон Өлзий «гvv билчээрт хvрэхэд айраг исдэг
юм» гэж саам хийсэн хөхvvртэй айргаа ууж найр тарахын vед дөнгөж хөрөнгөтэй vлдэв.
Тэр орой Төмөрийнд ирсэн бvхэн айргийн сайхныг ам дvvрэн ил магтаж, Дулмаагийн
сайхныг дотроо нуун гайхан байж билээ. Дvvрэн жаргал нь гэрэлтэн бадарсан сайхан хvн
гэдэг юутай гуа байдаг юм бэ.
Төмөр өглөө эрт босож Дулмаагийн унадаг жороо зээрд морины дэлийг засаж, чихний нь
vсийг тэгшлэн, эрvvний сахлыг хайчлаад, мөнгөн тоног, ясан хяртай, боржигон хийцтэй
эмээл тохоод уяанаас нь уяхад нь «зээрд морь ч согоо шиг байна даа» гэж Өлзий хэлэв.
Төмөр ханцуйгаараа зоогий нь арчих зуур «Дулмаагийн минь морь муухай байж болохгvй»
гэж дотроо бодлоо. Дулмаа ч өглөөнөөс эхлэн гоёв. Хөх торгон дээлтэй элгэн хvрэн ууж
өмсөж нарийхан боловч цэвэрхэн хийсэн мөнгөн хэрэглэлтэй эхнэр vс тавиад шагай дээрээ
дугуй хээтэй, булигаар гутал өшиглөөд зогсож байгаа Дулмаа бол харсан эр хvн бvхний
хийморь сэргэж, эхнэр хvний атаархах сэтгэлийг аргагvй хөдөлгөх болжээ.
Өлзий, Бадрах хоёр гэртээ vлдэж, Төмөр уясан морьдоо хөтлөн Дулмаа, морь унуулах гэж
саахалтаас авчирсан жаал хvv хоёроо дагуулан наадмын зvг явах болов.
Эхнэр хувцсаа өмссөн Дулмааг гарч ирэхэд эмээлтэй зээрд морийг хөтлөн ирж явсан Төмөр
263
зогсов. Тvvний царайнаа баяр, жаргал, vлэмжийн хайрын гэрэл цацарч дvрлэгэр хар нvд нь
бахдалаар дvvрэн цавчилна.
Төмөр эхнэрээ сугадан мордуулах гэхэд нь «өвгөн минь зvгээр. Би өөрөө» гээд Дулмаа
цулбуурыг авах гэхэд нь «хэл мэдэхгvй адгуус. Яаж ч магад» гэж өргөн мордуулав.
Хан өндрийн хvрээний өмнөх зvлгэн дээр өдий төдий янз бvрийн майхан барьж, дэлийг
засаж хэд хоног сойсон морьд унасан, хурц өнгийн дээлтэй олон зуун хvн сvлжилдэх нь
уулын цэцэгтэй адил ажээ.
Наадамчин олны дунд Луу гvний Бадарч ногт ганзагалж ирсэн гэдэг vг нэгээс нөгөөд дамжин
тарж Хан өндрийнхний хорыг буцалгана. Yнэхээр ч бардам Бадарч наадамд тvрvvлж байд
өгөх их насны морийг нь авна гэж бvдvvн суран ногт ганзагалж ирсэн ажээ.
Сайд вангийн хошуу бол хэзээнээс шөрмөстөй бөхчvvд олонтой билээ. Гэвч долоон
хошууны заан догшин Бадарчид наадмаа алдах бий гэдэг бодол нутгийн олны сэтгэлийг
зовооно. Наадмаа харийн хvнд алдана гэдэг муухай. Бас тэгээд хамгийн тусгvй нь халуун
хошуутай малаа байд өгч харийн хошуунд явуулна гэсэн vг билээ. Энэ бvхэн ч гайгvй. Харин
бvхэл хошууг доромжилж ногт ганзагалж ирсэн Бадарчийн бардам зан «хэдэн банди нарыг
нь нясалж орхиод, өгсөн морийг нь хөтлөөд шогшдог хэрэг ээ» гэж хэлсэн vг нутгийн олны
чихийг доргиулж хор шарыг нь буцалгаж байлаа.
Бадарчийн энэ яриа Төмөрийн чихэнд хvрч тvvний сэтгэлийг ч хөдөлгөв. «Ирээд хvн шиг л
барилдаж, хvчээ vзэхгvй. Бvх л хошуу доромжилно гэнээ. Задарсан золиг» гэж бодон зэвvv
хvрч билээ.
Их насны морио мордуулж орхиод, бөхийн бичээч ирээд ирж нэрээ бичvvлэв. Гэтэл өмсөх
зодог байсангvй. Майханд байгаа хvний зодог хэрэглэлийг гуйгаад таарч багтах юм олдохгvй
ядаж байсан Төмөрийн дэргэд нэг даваад ирсэн Бадарч зодогоо тайлж «миний хэрэглэлийг
өмс. Эр хvний биеийг хучих хэрэглэл. Сайд вангийнд байхгvй» гэлээ.
Хошуу нь том, эр нь олон юм байна болох байх наадах зодог чинь хэрэггvй. Хvний хонгоны
цус vсэрсэн эд байлгvй дээ гэж Төмөрийг хэгжvvн хэлэхэд Бадарч зад ширвэж далаа
хөдөлгөөд явжээ.
Бардам Бадарчид хэлсэн Төмөрийн хатуу хариу тэр дороо олны хvртээл болж нутгийн олны
хайр талархал Төмөрийн зvг эргэж билээ.
Долоон хошуу даншигийн арслан, одоо дал гарсан нэг цуут бөх хуучирч энд тэндээ ухагдсан
боловч хэрэглэж бvрэн болох хөх чисчvv хэрэглэлээ Төмөрт авчирч өгсөн нь яг таарав.
Төмөрийн их насны морь нь арван нэгд давхиж, харин хязаалан алаг vрээ нь тvрvvлэв. Төмөр
тавын даваанд бэлтгэж байлаа.
— Та намайг Луу гvний Бадарчтай барилдуулж өгөхийг бодоорой гэж Төмөр бөхийн бичээч
годгор гэзэгтэй хар хvнд хэлэв.
— Хар бардам чинь даншигийн заан болохоор амарчилж аваад болохгvй байна. Та чинь ямар
цолтой вэ? гэж тэр хvн хулсан бийрээ гарын салаандаа эргvvлэн асуув.
— Урьд хошуундаа начин болсон. Өөр цолгvй.
Төмөр багадаа хvvхэд багачуудтай барилдаж байсныг аль тэр гэх билээ. Арван долоон
насандаа Засаг ханы хошуу наадамд барилдаж начин болсон. Тvvнээс хойш шилийн сайн эр
болоод наадамд ноцолдохоо больсон бөгөөд барилдах ч дургvй байлаа. Гагцхvv энэ удаа
хуучин танил Бадарчийн дээрэнгvй аашинд зэвvvн нь хvрсэн учир ингэж барилдаж байгаа
ажээ.
Явсаар байгаад нутгийн нэг бөх Төмөр, Бадарч гурав vлдэхэд нутгийн бөх хий мөргөж,
Төмөрөөс зайлан байсан Бадарч аргагvй тунаран учрах болов.
264
Төмөр мэхээр гавихгvй. Барилдалгаа муутай Бадарч хэдий нь ажиглаж мэдсэн болов тvvний
тэнхээ сарлагийн бухтай адил тул хэлсэн vг бардам ам нь салхинд хийсэх болсонд сандрав.
Аманд хvзvvнд хурдалж ирсэн даагаа буулгаж аваад хусаж байхад Бадарч дэргэд нь ирж
«өвгөн чинь ам гарсан хvн. Чамаас өнгөрвөл цаадах мууг чинь хэд л бол хэд. Чи над бууж аль
хоёр залуу морь өгье» гэж шивэгнэв.
— Дэмий битгий ярь. Чадлаа мэдэхгvй байж бvхэл хошуунд юунд ам гарсан юм бэ?
— Чамд ам гараагvй. Чи бид хоёр эр хvн шvv дээ.
— Тэр тусмаа vзнэ дээ гээд Төмөр том цагаан шvдээ яралзуулан инээв.
Бадарчийн хор шар нь туйлдаа хvрч эргэн явлаа.
— Миний өвгөн, энэ Бадарч муухай амьтан шvv. Мэх гэдэг нь айхтар юм гэдэг. Ямар ч
хорлогчин юм хийж магад. Яана даа гэж Дулмаа сандран хэлэхэд хэлэхэд Төмөр тайван
бөгөөд баяртай инээмсэглэж «чи л миний нvдэнд харагдаж байгаарай, гайгvй» гэлээ.
Бадарч тэндээс Хан-өндрийн хvрээний гvрэмч хараалч гэж нэрд гарсан нэг ламынд очиж урт
хадаг барьж Төмөрт хараал хийж, өөрийг нь тvрvvлж өгөхийг гуйгаад, «тэр нохойг
газардуулж өгвөл лам гуай танд залуу морь барина» гэжээ.
— Би энэ хошууны албат шvv дээ гээд лам намбатай залбирав.
— Хоёр залуу морь барина.
— Таньдаг хvний нvvр халуун юм даа. Харин Төмөрт хараал хийж өгсөн гэдгийг манай
хошууныхан мэдвэл намайг vзэхээ болино шvv.
— Тvvнийг би сайн мэднэ гээд Бадарч явжээ.
Төмөр бол засагт ханы цахиур Төмөр гэдгийн лам сайн мэднэ. Гэвч долоон хошуу
даншигийн заан, хазахаас бусад мэх хийдэг наадмын талбай дээр нэр нь огт гараагvй
Төмөрийг лав хаяна биз гэж итгэж байлаа.
Наадамчин олны бvх анхаарал шаван зогссон хоёр бөхийн зvг шилжиж нутгийнхан өөрийн
энэ хошууны харъяат болсон Төмөрийн төлөө сэтгэл нь зовж байлаа. Сэтгэл нь зовохын учир
бол Бадарч сvрхий бөх гэдгийг мэднэ. Харин Төмөр сайн эр гэдгийг мэдэвч сайн бөх гэдгийг
хэн ч мэдэхгvй.
— Хан өндөр уулын хошууны... гээд засуул нь Төмөрийн цолыг дуудаж эхлэхэд эв
муухантай шаван дэлж байх зуураа олны дунд зогсон сандарч байгаа Дулмааг хараад
нvдээрээ инээв.
— Төмөр ч сайхан эр юм аа. Гэвч тэр Бадарчийн мэх даанч хэцvv дээ.
— Төмөр ойчвол ч энэ Бадарч тvрvvлж, хошуу нутгаараа муухай доромжлуулж дээ.
— Манай хошуу ч азтай л сан гэх зэрэг яриа олны дотор дамжиж байлаа.
Бадарчийн нvvр барайн, шvд нь тачигнан хийх мэхээ бясалгана. Энэ хvнд барилдалгааны
олон арга буй. Зориг зvрх муутай эрд арслангийн сvр vзvvлж мохоо болгож чадна. Хор
шартай эрийг vмхий vгээр утаж байгаад ухаан салбаагий нь бусниулж чадна.
Төмөрийг сvрдvvлж чадахгvй гэдгийг Бадарч сайн мэдэж байсан тул энэ аргыг хэрэглэхгvй
байлаа. Бас хор шарыг нь хусаад уужим тайван Төмөрийн ухаан самбааг салгаж чадахгvйг
ойлгожээ. Харин гэнэдvvлж байгаад шийдсэн мэх хийх нь Төмөрийг унагаах ганц арга гэж
бодов. Гэхдээ ламын хараал ямар нэгэн тэмдэг өгөх байх гэж бодон хvлээнэ.
Төмөр нэг хэсэг барьж авах гэж оролдоход Бадарч зайлаад байлаа.
— Заан заагаад өгнө. Битгий яар хvv минь гэж сайд вангийн хашир буурал чоно гэж долоон
хошуу даншигт нэр гарсан Төмөрийн засуул өвгөн зогсоо жолоогvй хэлж байлаа.
Гол асарын өмнөөс боссон жижигхэн хуй эргэлдсээр ойртон ирэхийг нь нvдний булангаар
ажиж ламын хараалын тэмдэг гэж итгэсэн Бадарч хуйг ирмэгц атгаж байсан шороогоо
265
Төмөрийн нvд рvv цацаад шийдэн орж баруун хөлд нь дархан дотуур дэгээгээ ороож гэдрэг
нь дарах гэж бvх хvчээ зvvн талдаа өглөө.
Зvvн нvдэнд нь нунтаг шорооны ширхэг орсноос өрөөсөн нvдээ аньсан Төмөр баруун
гараараа Бадарчийн тохой руу хvчтэй алгадаж, бvх биеэрээ тvлхэж орхисонд Бадарчийн
дэгээ ороосон хөл нь махиралдсан чигээрээ мултарч шургачин урагш унахдаа баруун
гараараа газар тулж авлаа.
— Бөгс рvv нь алгадаад, баруун хөлий нь торго гэж өвгөн засуулч байдаг хvчээрээ
хашгирахад Төмөр бvгдийг ёсчлон хийвэл Бадарчийн урт бие тvрvv урагшаа харан газар
тэвэрч гулдайв.
Наадамчин олон хашгиралдан баярлаж «бардам амт, шороо vмхэж байна», «Болж хар
барам», «Өөдгvй амьтан. Ингэх л ёстой байсан» гэлцэв.
Бадарч босоод Төмөрт буултаа өгөхдөө дотроо «гуйлгачинд гvйж орхидог байжээ. Хар
бадарчингаас болж гоомой юм хийлээ» гэж шvд зуун зvхэж байлаа.
Энэ наадамд Төмөр тvрvvлж, бах нь ханасан олон Бадарчийг илд далд инээлдэв.
Yvнээс хойш Төмөр Сайд вангийн хошууны олон тvмний хайр талархлыг татаж хvндтэй
хvний нэг болжээ.
XXIV
Намрын нэгэн зэврvvн өдөр билээ. Өглөөнөөс эхлэн хvйтэн салхи сэржигнэн vлээж нэг л
ёозгvй байлаа. Урин цаг сан бол хvн ийм өдрийг тоохгvй байсан. Гэвч харьж байгаа vе
болохоор «За даа хvйтрэх нь ээ» гэсэн бодол төө vстэй нэхий дээл хэд хэдтэй хvний дотор ч
зvсэн орно.
Ёлтгор нар ёлойж гудамж зэлvvд болсон орой Заяын хvрээний шивтэр vнэртсэн гудамжаар
хоёр хvн зэрэгцэн хөгжилтэй ярилцаж, хаяа хаяа чанга инээн алхана.
Нэг нь хvрэн тэрмэн дээл дээгvvр тvвд гяраг бvслээд жижигхэн цэмбэн шовгор vл мэдэг
хазгай тавьжээ. Нөгөө нь захан дээрээ гурван дөрвөлжин улаан тэмдэгтэй хөх петлиз хадсан
урт саарал шинель өмсөж нилээд өндөр өсгийтэй хар савхин гутал гялалзуулан баруун
ташаандаа хvрэн гэртэй цагаан буу зvvжээ. Yvний лам нь Цамба дарга нь Жамбал ажээ.
Жамбал хэдэн цэргийн хамт баруун хязгаар орохоор яваа бөгөөд Заяын хvрээн дээр ирээд
хуучин найз Цамбатайгаа уулзаж хэдэн өдрийн турш архи айраг хvvхэн эргvvлэн жаргаж
байгаа ажээ.
Явах замдаа хошуудаас баруун хязгаарын цэрэгт зориулан зуун агт морьд худалдан авах
vvрэг аваад улсын мянга гаруй янчаан авч яваа юм. Гэтэл наргиандаа ташуураад тvvнээс
нилээдийг зарсан нь эрvvл байхад сэтгэлийг нь тамлан зовооно.
Гэтэл өнөөдөр Жамбалын энэ хэргээс ямар ч ял зэмлэлгvй мултрах гаргах аргыг Цамба
олжээ. Азхvv байвал ёоз хvvгээр цохино гэгчээр Бадарчтай тохиолдож Жамбалд тохиолдсон
явдлыг ярьсанд «би тавь орчим морьдыг гурав гурван янчаанаар олж өгье. Харин шагналд нь
зуун янчаан өгнө биз» гэлээ.
Жамбал нэг морь дунджаар арван янчаанаар дvйж авахаар санаас мөнгө авсныг Цамба мэднэ.
Гэтэл моринд нь гурав, шагналд нь хоёр нийт таван янчаанаар авна гэдэг бол vнэхээр догь
хэрэг мөн.
— Сайн морьд шvv дээ.
— Шилдэг морьд.
— Ийм хямд морьд яаж олох нь вэ?
— Яаж олох нь миний хэрэг. Харин Жамбал та хоёр хэнд ч ам алдаж болохгvй шvv.
— Тэр болно.
266
— Морьдыг чинь Жамьян вангийн нутаг өнгөрvvлж өгнө. Дэнчингээ урьдаж авна. Морьдоо
тушаагаад бусад мөнгөө авна.
— Тэр ч болно.
— За ингэж тохирвол өнөө орой Да чавганцынд ороорой. Тэнд та хоёрыг нэг хvнтэй
танилцуулж өгнө гэж Бадарч хэлсэн юм.
Бадарч ийм хямдхан морьдыг хаанаас, хэрхэн олох хvн бэ? тавин сайн морь олно гэдэг тавин
атга шороо олохын нэр биш. Гэвч өчигдөр орой Тvгжилтэй тохиолдож ярилцан тохирсон нэг
зvйл бий. Тэр бол өнгөрсөн жил Хан-өндрийн наадамд ногт ганзагалж очоод шившгээ холин
хутгаж буцсаны өшөөгөө авах тухай яриа юм.
Тvгжилтэй уулзаж архидаж байгаад Төмөрийн адууны бахдал болсон согоо шиг морьдыг
хөөж алс нутагт аваачин хямд vнээр тууж орхихыг гуйжээ.
— Төмөрийн морьдыг гэнээ. Тэгж vхсэнээс тээглэж vхсэн минь дээр. Ярихгvй.
Төмөр хойт Тамирын хөндийд ирээд нутаглаж байна гэдэг товтой сургийг сонсоод Тvгжил
хэд хоног тавтай ч унтаж чадаагvй. Аглаг уулын тагт хадуулан vхсэн гэж баттай итгэж
байсан тэр гайхал амьд ажээ. Тvvнтэй энэ орчлон дээр дахин учирвал амьд гарахгvй. Гэтэл
энэ Бадарч морьдыг нь хөөж өгөхийг гуйна гэнээ. Тэр морьдын тоогоор жиг алт өгье гэсэн ч
аминаасаа уйдаагvй цагт vvнийг хийхгvй.
— Нэг шөнө л хөөж орхихгvй юу хэн ч мэдэхгvй.
— Тэр чинь Цахиур Төмөр шvv дээ. Мөрөөр чинь яг мөшгиж очоод пэндийтэл чинь хvлж
модны мөчрөөс дvvжилж байгаад хуушуур хийж орхино. Би л чадахгvй.
Бадарч хэсэг зуур бодол болон дуугvй суув. Yнэхээр ч Төмөрийн морьдыг авна гэдэг бол
өлсгөлөн арслангийн амнаас мах булааж авахтай адил хэрэг. Төмөр мэдмэгц алдалгvй
мөрдөн очно. Тэр vед амьд гарна гэхэд хэцvv. Гэвч хэцvvг бодоод байвал
доромжлогдсоныхоо өшөөг яаж авч чадах билээ.
— Би эзгvй газар чиний мөр дээр отож байгаад хурдан буугаар бодийг нь хөтөлчихье.
Тvгжил нvдээ алгуур эргvvлж Бадарчийг шалган удтал ширтэв. Хэрэв ингэж чадвал ярихгvй
сайхан хэрэг ажээ. Гэвч тэр бол бvдvvн суман ташуураар улаан суга руу нь ёворч магнай
дундуур нь байдаг хvчээрээ цохин, тохой хутга бараг далд ортол шаагаад vхээгvй Төмөр шvv
дээ.
— Ээ дээ. Өвгөн чинь болъё гэж Тvгжил хэлэв. Бадарч элдэв янзаар гуйж, зуун сумтай
ланжуу буу өгөх болов. Тvгжил удаан бодол болон доод уруулаа хазлан байснаа мөнгөн
аягатай архи авч гvд гvд уугаад
— Чи миний мөр дээр Төмөрийг угтаж хvлээх хэрэг vv гэж асуув.
— Эзгvй газар мөр дээр чинь хоцорно. Тэгээд тэр гайхлыг ирэх дээр нь сум зоож орхино.
Алдаж орхих юм уу, тонилгоод баригдвал баларна шvv дээ. Төмөр чинь ардын засагт нэртэй
хvн.
— Энэ өргөн нутагт бололгvй дээ. Тийм заяа нь орхисон юм хаа байдаг юм бэ?
— Морьд Жамбалын гарт ороход буу чиний мөрөнд углагдана. Энэ хоёр Төмөрийн морьдыг
авах, бас тvvнийг тонилгох тухай ингэж ярилцан тохирчээ. Гэтэл өнөөдөр Бадарч тэр
морьдыг Жамбалд дамжуулан амархан дал оруулах аятайхан нvх олов. Төмөрт тавин морьд
байхгvй. Гэвч тvvний арван хэдэн морь бол цөм армагийн дээд билээ. Бусад морьдын тухайд
Тvгжил ойрын хошуунаас сохор зоосны vнэгvй амархан олж чадах байлаа.
Цамба, Жамбал хоёр бааюуны гудамжаар явсаар Чимэгийн хашааны өмнvvр гарахад «Эд бий
юу» гэж Жамбал асуув.
Чимэг ардын намын гишvvн болоод хvрээ орж ном сурах гэж явсан. Цэцгээ хэдэн малтай
267
болоод энэ цагаан давааны ард нутаглаж байгаа. Эртvvд би нэг хvртэх санаатай очсон чинь
хавьтуулахгvй байдаг шvv.
— Yнийг нь хантал өгье гэж хэлэхгvй дээ гээд Жамбал чанга инээв.
Тэр хоёр да чавганцын хашаанд ороход Бадарчийн тохом татаастай морь ногоон өвс идэн
тавтай байлаа. Yvд хяхтнан дуугарахад морины чих сэртэс хийснээ чоно биш хvн ирснийг
мэдсэн бололтой тайвшран өвсөө идлээ.
— Сайн байцгаана уу? гэж гэрт орсон Жамбал ихэмсэг бөгөөд хөндий дуугаар мэндлэв.
— Сайн. Сайн байна уу?
Бадарч, Цамба, Жамбал гурав хятад архи халаалгаад ууж, морьд өгөлцөж авалцахаа ярилцан
дэнчингээ тавилцав. Дараа нь даалуу гаргаж тавилаа.
— Танай энд ардын засгийн төлөөлөгч хэн бэ?
— Нөгөө Эрдэнэ. Ханан хээтэй чанс, хамбан хээтэй зургаа гэж Бадарч тоомжиргvй хэлээд
чанс чулуудав.
— Ямар Эрдэнэ вэ?
— Яахав дээ. Нөгөө дэвхрэг Итгэлтийнд зарагдаж байсан Эрдэнэ. Тэр чинь ардын засгийн
төлөөний тvшмэл болчихоод мандаж байгаа даа гэж Цамба хэлэв.
— Аль тийм новшнууд мандахыг хэлэх вэ? гэж Бадарч хэгжvvн бөгөөд хvйтэн хэлэв.
— Юу гэнээ. Чи барагтай холиогооч гэж Жамбал хэлээд Бадарчийг хялайн харлаа.
Нэгдvгээрт ардын засгийн албанд зарагдаж яваа бас нэг новшны дэргэд аягvй vг хэлсэн.
Хоёрдугаарт дороо байсан бажгарыг нvд хариулан сольж орхисондоо Бадарч «Бас тэгээд тэр
чинь бичиг эрдэмтэй сvрхий новш гэнэ билээ» гэлээ.
Гэрийн дотор нэг хэсэг нам гvм болж зууханд шатаж байгаа хар мод хааяа хааяа тас тас
дуугарах нь vлэмж их чимээ шиг сонсогдож байлаа.
XXV
Туулын голын мөсөн дээр асгасан харуугаар гуч орчим тэмээн жин огтлон гарч Лvн толгойн
өмнvvр гарч явсаар Богд хан уулын аймгийн төв рvv орж ирлээ. Холын аянд ядарсан
тэмээнvvд хvзvvгээ сунган аажим боловч хол хол алхална. Жингийн бөгсөнд vзvvрсгэн нэхий
дээлтэй, жар орчим насны хvн хvрэн тайлаг унан явна. Урд бөхийг нь хучиж хоёр тийш нь
унжуулсан ямаан дах тайлагны алхаагаар савлана. Лоовуузаа ардаа унжуулсан энэ хvний
шодон гэзэгний тав нь цантан бууралтаж уур савсана.
Уулын энгэрээс бусад нь цөм цасанд хучигдсан тул хаашаа л харвал цагаан бөгөөд наранд
гялтганан нvд гялбана.
— Хvvхдvvд ээ. Та нар явж л бай. Би дэлгvvрт ороод очъё гэж хvрэн тайлагтай хvн хэлээд
тэмээн цувааны хажуугаар зогдор хөдөлгөн сэмбэлзvvлэн шогшуулав.
Энэ хvн бол анги Эрэнчингийн танил бөгөөд олон жилийн өмнө Батыг хvрээнд хvргэж өгсөн
Балдан юм. Явсаар дэлгvvрийн өмнөх уяан дээрээс тайлгаа уяад орж эргэн тойрныг ажиглан
хэсэг зогссоноо явж лангуун дээр дэлгэн тавьсан барааг барилан, vнийг нь асууж гарлаа.
— Балдан гуай гэж хажууд нь хvн дуугарахад цочин харснаа нvдэнд нь баярын инээмсэглэл
тодрон
— Чи чинь Бат уу даа? гэлээ.
— Тийм. Би Бат байна.
Хуучин танил залуу хөгшин хоёр уулзаж юуны өмнө золгож дараа нь харилцан байцааж
гарлаа.
— Энд яриад яахав. Манайд очъё. Ер нь манайд хоноод яв.
— Тэр болно хvv минь. Гагцхvv жингээ эргvvлэх.
268
— Таны тэмээгээр мордоод би эргvvлээд ирье. Энvvхэнд явж байна билээ. Харин та манай
очоод байж бай. Ойрхон гээд ийш тийш харснаа нэг хvнийг дуудаж «өвгөөн, чи энэ Балдан
гуайг манайд хvргэж өг. Халуун цай тос, боорцог өгөөрэй. Би удахгvй ирнэ» гэлээ.
Балдангийн жин сургуулийн ханхар хашаанд бууж жинчдийн нэг нь тэмээ идvvлэхээр
гарлаа. Балдан тэргvvтэй бусад нь Батын гэрт дээлээ тайлан тавтай сууцгааж нарийн хоолоор
дайлуулав. Бас Бат архи авчран өгсөнд олон хоногийн хатуу аянд ядарсан хvмvvсийн сэтгэл
нь сэргэж vг яриа олшрон дуу чангарав.
— Хvv минь чи багшийгаа таалал төгсөхөд хар болсон хэрэг vv?
— Тийм ээ. Багш минь намайг хар бол гэсэн.
— Сургуульд орж төгсөөд танхимын дагуур сургагч багш.
— Багш чинь дээрэмчинд цохиулаад таалал төгссөн гэдэг vнэн vv?
— Цохиулж таалал төгссөн нь vнэн. Гэхдээ дээрэмчинд биш гээд Бат анги Эрэнчин нас
барсан тухай ярилаа.
Батын яриаг Балдан vлэмж анхааралтай сонсож байхад нvvрэнд нь урт бөгөөд хvнд
амьдралын тамга болсон vрчлээнvvд улам бvр тодрон ам нь vе vе бувтнана. Халхын заяа
буяныг сахигч, биелсэн бурхан Богд Жавзандамба хутагт хvн ална гэдгийг санахад ухаанд
багтамгvй. Гэвч Батын vг бvхэнд «энэ бол vнэн юм шvv» гэсэн нугаршгvй өнгө байгаа нь
Балданд дамжин халдаж айх, гайхах сэтгэл төрvvлнэ.
— Иш хvv минь. Ингэж ярьж болохгvй. Халхад ховорхон эрдэмтэй ламыг Богд гэгээн юу
боллоо гэж... гээд vгээ таслан залбирснаа... хороох билээ? Гэж шивнэв.
— Балдан гуай минь энэ бол та бид хоёр уулзаад ярьж байгаа шиг vнэн хэрэг гээд Хvрээ
Юндэнгийн хашаанд Жамбал Цамба хоёр юу гэж ярьж байсныг хэлэв.
Богд дургvй агсан Чимэдцэрэн даа лам, Чин ван Ханддорж, Засагт хан Содномцэрэн зэрэг
олон хvнийг бузар булай аргаар хороосон тухай яриаг Балдан олонтаа сонссон. Засагт хан
Содномцэрэнд эх дагина Дондогдуламаар хортой архи өгvvлж алаад хааны хатан эгэл нэгэн
бvсгvйг шулам учраас нөхрөө алав гэж зар тараажээ. Чин ван Ханддоржид мөн л
Дондогдуламаар архи өгөхөд нь урьтах гунигт явдлыг мэддэг ван их согтсон дvр гарган
уулгvй явахад нь хvн явуулж дунд голын орчим цохиулж алаад мориноос унаж чирэгдэн
vхэв гэж зар тараажээ. Чимэдцэрэн да ламыг хэд дахин алах гээд чадахгvй болохоор Баруун
хязгаарыг тогтнуулах сайдаар томилож явуулан замд нь алуулжээ. Энэ бvхнийг Балдан
сонссон. Гэвч тэр бvрхан хvн ийм хилэнцэт юм хийх ёсгvй гэж сэтгэлээ хvчлэн итгvvлж
явсан билээ. Гэтэл өнөөдрийн Батын яриа бол зайлж болшгvй баримттай зvйл байлаа. Урьд
Богд тvvнийг чингэж алсан гэнэ. Yvнийг ингэж алсан гэнэ гэдэг яриа хэд хэдэн хvнээс
дамжуулан сонсож байсан бол энэ удаа анги Эрэнчингийн хажууд байсан бөгөөд алсан
хvмvvсийн энэ бузар яриаг сонссон хvнээс шууд сонсож байлаа.
— Бурхан минь. Юу боллоо гэж хороосон байх билээ.
— Богд бол юу ч мэдэхгvй тэнэг хvн. Тvvний явдал бол бузар болой. Багш бол их мэддэг
ухаантай хvн. Энэ учраас Богдын муухай ажил, тэнэг занг жигшин, илэн далангvй ярьдаг
байсан. Yvнд нь хорсож өшсөн байхдаа.
Балдан дуугvй доош харан суув. Шанааны нь арьс татвалзан чичирч урт бөгөөд тод
амьсгалана. Толгойгоо алгуур өргөж Батыг удтал гөлрөн ширтлээ. Батын нvд, нvvрний
ширхэг бvр «миний багшийг Богд алсан» гэж байлаа.
Бурхан минь гээд Балдан залбирснаа ертөнцийн бузар явдлыг харахгvй гэсэн шиг нvдээ аньж
хэсэг болоод уртаар санаа алдаад нvдээ алгуур нээв. Арга нь барагдсан тэр нvд «Энэ тухай
цааш битгий яриач дээ» гэж vглэн гуйж байлаа.
269
Балдан гуай, унтъя гээд Бат босож жинчин өвгөнд ор засаж өглөө.
Балдан зузаан дэвсгэр дээр тавтай хэвтэж, Батаар тумлайдуулан хучуулж авснаа «Хvv минь
багш чинь цаньдийн намын оройд нь гарсан эрдэмтэй лам байсан» юм гэдэг шvv. Ямар бага
эрдэмтэй анги болох билээ дээ. Мөн ч гоц ухаантай хvн дээ. Бид хоёр багадаа хvрээн дээр ах
ламын хоол хvргэж өгөөд буцаж явлаа. Өвлийн дунд сарын эхээр байсан юмсан. Бидний
өмнө явсан тэмээтэй хvний мөр дайралдав. Хэсэг явтал буугаад явсан мөр нь байлаа. Багш
чинь тvvнийг ажиглаж байснаа «Баруун нvд нь сохор тэмээтэй, хөл хvндтэй хvн явж шvv»
гэлээ. За тэгээд гvйцэж очвол яг л хэлсэн ёсоор нь байдаг байна. Яаж мэдсэнийг нь асуувал
«Тvvнийг мэдэж ядаад байх юм юу байхав дээ. Тэмээ нь өвс идэхдээ баруун талын өвсөө
дутуу хазаж, зvvн тийшээ эргэж идсэн байна билээ. Эзэн нь сууж байгаад босохдоо хоёр
гараа ардаа тулж боссон мөр нь цасан дээр илэрхий байсан» гэсэн юм шvv. Мөн ч ухаантай
гярхай хvн дээ гэлээ. Эрэнчингийн агуу цагаан, сайхан сэтгэлийн тухай Бат Балдан хоёр
ээлжлэн ярьсаар шөнө дунд өнгөрvvлж унтав. Маргааш нь Балдангийн жингийн цуваа
хvрээний зvг хөдлөв.
— Цэрэнчимэд да лам, дээд засагт хан, ханд чин ван цөм л багш шиг чинь л таалал барсан
юм гэдэг шvv хөөрхий. Бурхан минь гэж Балдан хэлээд залбирснаа тэмээндээ мордож
холдсон жингийнхээ хойноос явж билээ.
XXVI
Намрын эхэн сарын хvрээний бvгчим гудамжаар шинэхэн хөх чисчvv дээл өмсөж шөвгөр хар
гутал өшиглөсөн Эрдэнэ нуруугаа vvрэн vл мэдэг бөхийн нэлээд юм бодсон бололтой нэлээд
алхалж явлаа.
Өчигдөр хvрээнд орж ирээд намын гуравдугаар их хурлын төлөөлөгчдөд зориулсан Дунд
голын эрэг дээр барьсан гэрvvдийн нэгд бууж унтав.
Гэтэл өглөө нэг цэргийн хvн ирж «Цэцэрлэг Мандалын аймгийн төлөөлөгч Цогтын Эрдэнийг
бvх цэргийн жанжин Данзан дуудаж байна» гэлээ.
Данзан сайшаах гэж, сайн юм ярих гэж дуудаагvйг Эрдэнэ мэдэж байлаа. Гэвч Данзан бол
жанжин. Бас ерөнхий сайдын орлогч хvн болохоор очихгvй байж болохгvй.
Данзан эрх мэдлээ ашиглаж, өөртэй нь зөрөлдсөн хэд хэдэн хvнийг хатуу шийтгэсэн тухай
Эрдэнэ товтой сонссон билээ. Хоёрхон хоногийн дараа их хурал болно. Гэвч хоёр хоногт
Данзан юу ч хийж магад шvv дээ.
Өнгөрсөн зун Бат ирж Содномынд хэд хоноод дараа нь эцгийндээ ирсэн бөгөөд бааюу дээр
тарган морь унаад тэнэж явсан Хонгортой дайралдаж юуны өмнө Булган уулын өвөрт
ургасан хоёр монсон дээр очив. Мойл нь арайхан болоогvй байсан авч өөр, өөрийн модноос
авч амаа заваартал идэж, Заяын хvрээн дээр байсан амьдралынхаа аль инээд хөгжилтэй
хэсгийг ам булаалдан өрсөлдөж ярьж инээлдэв.
— Энэ мод бид хоёрын аль нь тvрvvнд vхэх бол гэж Бат инээмсэглэн хөгжилтэй дуугаар
асуув.
— Би л vvнээс тvрvvн vхэхгvй.
— Мод ч урт настай байдаг юм шvv.
— Юу ч л гэсэн тэр гээд Хонгор хэсэг мойл шувтран авч амандаа хийлээ.
Маргааш нь хоёр залуу Төмөрийн зvг гарч тэнд нэг хоноод Итгэлтийн хотонд очиход зvvн
өмнө талын шинэхэн гэрээс Сvрэн Солонго хоёр гарч дvvрэн баяр, хөөр болж билээ.
Орчлонд салах жам байвч бас учрах зам байдаг ажээ.
Хонгорынд зочилсон гуравхан хоног Батын сэтгэлд цахилан өнгөрсөн боловч амьдралд нь
vлэмж их юм өгч билээ.
270
Нэг өглөө дөрвөн залуу мордон явж урьд тоглож байсан чулуун дээрээ иржээ. Олон он
өнгөрсний ул мөр болж өвс ургаад зарим чулуу нь харагдахаа больсон тэр гэрvvдийг сэргээн
барьж юу хаана байсныг хөгжилдөн санаж vд өнгөртөл яг л багадаа тоглож байсан шиг бие
биедээ айлчлан, хомоолоор морь хийн хурууны салаандаа хавчин унаж заримдаа тонгочин
булгиулж байлаа.
Сvрэн, Солонго хоёрын гэрийн хоймор нь бурханы авдар гэж нэг ногоон чулуу байдаг
байлаа. Тэр vнэхээр гоё чулуу байсан бөгөөд хичнээн эрэвч олдохгvй болохоор Хонгор шууд
л булааж авснаас хэрэг гарч Сvрэн, Солонго хоёр авах гэж оролдоод чадахгvй болохоор
уйлалдав. Орой нь Хонгор тvvнээс болж аавдаа зодуулсан юм. Yvнээ санасан Хонгор шууд
очиж хоёр эмэгтэйн гэрийн бурханы авдарыг авч зугтсанд хөгжилдөн ноцолдов. Чулууг
Хонгор шидэж Батад дамжуулахад шvvрэн эргэж зугтах гэтэл мөрөн дээрээс нь Солонго
базаж авлаа. Эргэж харвал ер бусын зөөлөн бөгөөд сvvлийн vед сэтгэлээс нь холдож өгөхөө
больсон хоёр нvдтэй тулгарав. Энэ vед ч Бат гар дахь чулуугаа мартаж, Солонго ч яах гэж
барьж авснаа мартлаа.
Эгшин зуур гөлрөн ширтэлцсэн дөрвөн нvд нэг vе салж чадахгvй зууралдсанаа мишээх мэт
эв хавгvй дvрс тодруулан салахад Батын мөрөн дээр байсан Солонгийн нар шувтран унав.
Бат атгасан чулуугаа нvдэндээ тулган харснаа царай нь минчийн улайж, Солонгод сарвайн
өгөв.
Энэ бvхнийг харсан Хонгор дэргэдээ зогсож байсан Сvрэнг аяархан нудраад «бид хоёр
хариад хоол хийж байя. Та хоёр жаахан тоглож байгаад очоорой» гээд эхнэртэйгээ мордон
явлаа.
Бат, Солонго хоёрын зvгээс ямар ч хариу дуу гарсангvй.
— Тэр хоёр явчихлаа.
— Тийм ээ явчихлаа.
— Чи vvнийг ав л даа.
— За гээд Солонго сарвайн Батын гар дахь чулууг авах гэтэл гар нь Батын гарт хvрэв.
— Хоёул энд жаахан суух уу?
— За гээд Солонго чулууг авалгvй өвдөг нугалан дороо суув.
Тэр хоёр vг дуугvй нилээд сууж байснаа Бат
— Надад сургууль гэр барьж өгсөн. Би тэр гэрт ганцаараа л суудаг гэлээ.
— Аа тийм vv. Тэр Лvн гэдэг газар чинь хол уу?
— Ойрхон. Арваад л өртөө.
Бат газар шагайж байснаа харцаа алгуур эргvvлэв.
Солонго доош харан өрөөсөн гараараа газар тулан хөдлөхгvй байхад шанх нь салхинд vл
мэдэг хийснэ.
Бат гvн, гэгч нь амьсгаагаа татаж, цээж дvvрэн агаар хурааж буцааж гаргахгvй хэсэг болсноо
«Би энэ жил хорь хvрлээ. Одоо ижилтэй болмоор байна... чи миний хань болохгvй юу. Бид
хоёр багаасаа бие биеэ мэднэ» гээд доош харж санаа алдав.
Их баяртай мэдээ сонсоод инээх уйлахын дундуур бахардан байгаа хvнийг харсан бол энэ
vгийг сонссон Солонго яг л тийм байлаа. Энэ vгийг сонсохсон гэж Солонго Батыг ирсэн
өдрөөс хvсэн хvлээж билээ. Хэлэх ч байх гэж итгэн өгөх хариугаа олон янзаар бэлтгэсэн юм.
Гэтэл хvлээж байсан vгээ сонсох дээр нөгөө бэлтгэсэн vг нь ор сураггvй алга болсноор
барахгvй дуу оволзсон зvрх зогсох шиг болж дэмий л бvлтэгнэн хэсэг болов.
— Аав л мэднэ дээ гэж хэсэг тvгдрэн байсны дараа шивэгнэн хэлжээ.
Батад цааш яриад хэрэг ч байсангvй. «Аав л мэднэ дээ» гэсэн vгний цаана «Надаас битгий
271
асуу. Над тvvнээс илvv жаргал байхгvй» гэсэн тодорхой vг сонсогджээ.
Маргааш нь Бат явахынхаа өмнө зориг гарган Итгэлтэд
— Солонго бид хоёр бие биедээ дасаж хань ижил болох гэж ярилцсан. Гэвч та л мэднэ шvv
дээ. Бид таныг дургvйцэхгvй болов уу? гэж бодох юм гээд нvvр өөд нь ширтэв.
Итгэлт нvдээ цавчлан, байн байн Батыг ажиглан хэсэг бодол болон сууснаа аяга авч зөөг цай
бялхам хийж яаралгvй уув.
Итгэлт хоёр залуугийн харилцан хөдөлсөн сэтгэлийг бараг эхний харцнаас нь мэдсэн бөгөөд
Батаас ийм vг заавал сонсоно гэж хvлээн өгөх хариугаа бас л бэлхэн болгоод байсан юм.
Ингэж бодолхийлэн цай ууж дvвчигнэсний учир бол хариу өгөхийг хvлээсэн Батын байдлыг
ажих, энэ асуудалд хөнгөн хандахгvй байгаагаа тvvнд ойлгуулах гэсэн бодлоос гарчээ.
— Хvv минь! Юу боллоо гэж би дургvйцэх вэ. Та хоёрын сэтгэл л мэдэх хэрэг. Гэвч цаадах
чинь Должин бид хоёрын сэтгэлийг дэвтээж байдаг ганц охин минь болохоор уг нь чи
бидэнд ойртож ирээд ёс төртэй нийлбэл зvгээр юм даа. бас тэгээд аав чинь юу гэх бол доо
гэж Итгэлт хэлэв.
Yнэндээ ч Итгэлт энэ хоёр залууг суухад нь дургvй биш байлаа. Хураасан хөрөнгий нь ганц
эзэн Хонгор нь сэтгэлд нэг л хvрэхгvй байв. Эхнэр аваад хөрөнгөдөө хайр бахдал төрөх байх
гэж бодсон нь одоохондоо бас л биелээгvй. Гэвч Хонгорын нас бага, цус шингэн болохоор
цаашид яаж ч хувирч болох юм. Эхнэртэй хязгааргvй хайртай бөгөөд тvvний vгнээс
гажихгvй байгааг Итгэлт мэдэж байлаа. Хэзээ нэгэн цагт Сvрэнгийн тусламжаар Хонгорыг
энэ хөрөнгөтэй хvзvvгээр нь холбож чадна гэдэгт Итгэлт итгэж байлаа. Сvрэн байсан цагт
Хонгорын хувь заяаны талаар зовох хэрэггvй мэт. Бас тэгээд vvнд яарах хэрэггvй мэт. Учир
нь нэгдvгээрт Хонгорын нас бага, цус шингэн, хоёрдугаарт амьдралын учрыг олоогvй.
Гуравдугаарт өөрөө одоодоо ануухан байгаа билээ. Харин Солонгын тухай бол өөр хэрэг
байлаа. Солонго бол vгнээс нь гардаггvй. Хvний аясаар амьтан болохоор тvvний хувь заяаны
талаар Итгэлт бодохгvй байж чадахгvй. Солонгыг зальтай хvний гарт өгч, идэш болгож
болохгvй. Бат бол охиныг минь хэзээ ч идэхгvй хvн болохоор хvргэн нь болоод хөрөнгөнд нь
ойртож ирвэл арвижуулж чадах ч гэсэн, vрэхгvй хадгалж чадах хvн гэж Итгэлт мэдэж
байлаа. Энэ бvхнийг бодсоны дараа Батыг хvргэнээ болгохоос Итгэлт татгалзахгvй болсон
юм.
Бат ингэж Итгэлтийн охинтой амьдралаа холбох болсноо эх эцэгтээ хэлэхэд Эрдэнэ талархаа
ч vгvй, дургvйцэж хориглоо ч vгvй. Харин Долгор
— Хvv минь хэрэггvй биш vv. Итгэлтийн бидэнд учруулсан зовлон бага биш юм шvv гэхэд
— Ижий минь Солонго бидэнд огтхон ч гэм хийгээгvй шvv дээ гэж хэлсэн.
Yнэхээр ч Солонго өчvvхэн ч гэм хийгээгvй бөгөөд «Ижий минь та над хайртай. Би
Солонгоос өөр хvнд сэтгэлтэй болж чадахгvй» гэж байгаа Батын нvд их хайрын сэтгэлд
өөрийн эрхгvй хөтлөгдсөн шийдэмгий дуу нь тов тодорхой хэлж байлаа. Бас залуу сайхан
насандаа буй болсон ариун хайрын их хvчийг Долгор сайн мэддэг хvний нэг байсан
болохоор хvvгээ хvчлэн хориглосонгvй.
Эрдэнийн хувьд бол юу ч гэсэн ганц хvv нь эхнэр авах болсон нь vлэмж баяр байлаа. Эрдэнэ
хуралд явахдаа Заяын хvрээнээс хvvтэйгээ хамт гарч явсаар Лvн дээр ирж Батын өнжиж
амраад хvрээ рvv гарчээ.
Хvрээнд Эрдэнэ энэ удаа баяртай орж ирсэн юм. Гэтэл Данзан дуудав. Харин яах гэж
дуудсан бэ? Эрдэнэ ардын засгийн өмнө ямар ч ял хийгээгvй. Данзан өшөө санадаг. Дотуур
тамиртай хvн. Гэвч Эрдэнэ тvvнээс айсангvй. Ариун санаат монгол хvн бvхэн ардын засгийн
хуулиар тэгш эрхтэй, гэхдээ Эрдэнэ сэтгэл тайван байж чадсангvй. Очих дээр яах бол? Юу
272
гэх бол? гэдэг асуудлууд сэтгэлд нь эргэлдэнэ.
Явсаар цэргийн яамны vvдэнд очиж хэний дуудсанаар хэн гэгч ирснээ мэдэгдээд шууд
Данзангийн өрөөнд оржээ.
Эрдэнийг хармагц Данзан их л дотночлон инээмсэглэж, угтан ирээд гарыг нь хэзээний дотны
танил хvн мэт барьж урин зэрэгцэн суугаад асууж самбуутай янжуураар дайлав.
Дараа нь төрийн бодлого улам нарийн болж байгаа тухай баахан юм ярьснаа
— Манай орны эдийн засгийн дорой хvн ам цөөн болохоор бусдын гар харахгvйгээр тогтнон
байж чадахгvй. Ялангуяа хятад улсын хувьд ухаантай бодлого явуулахгvй бол тун хэцvv.
Хятад бол том ч улс, чадалтай ч орон. Хэзээ нэгэн цагт гамингийн гунигт явдал дахин
нөмрөн ирвэл улс гэр тогтохгvйд хvрнэ. Бас манай ард тvмэн олон зуун жилийн турш
хятадын бараа, ялангуяа цай тамхинд дэндvv дасчээ. Нэг өдөр энэ бvхнээр тасалж орхивол
ард олон маань хvнд гачигдалд, дутагдал амсаж сэтгэл санаа эвдрэх болно. За тэгвэл яах вэ?
Ядахдаа л Хятадын пvvсэнд тавьсан өрийг өгч ая тал засаж найр тавьж хожих чухал мэт
гэлээ.
— Тэр өрийг ард тvмэн тавиагvй шvv дээ.
— Хэн тавьсан нь хятад улсад хамаагvй биш vv.
— Бидэнд бол тун их хамаатай, бас тэгээд хятадын пvvс олон жилийн турш монголоос хvv
авч асар их хонжоо олоод анх зээлдvvлсэн хөрөнгөө хичнээн дахин өсгөж авсан. Сvvлдээ
завшиж олсон хvvгээ зээлдvvлж дахин дахин хvv авч байдаг болжээ.
Данзан босон тасалгаан дотуур холхин хэсэг явснаа Эрдэнийн эгц өмнө ирж, гурвалжин
ногоон нvдээр ширтэн «Дайраад ирвэл ч яах вэ? Цай тамхиар тасалж орхивол яах вэ» гэж
vгээ огцомоор таслан сvртэй асуув.
Монголчууд Хятадаас цай худалдаж авах гэж vргэлж боогдож байсан билээ. Yvнээс болж
vvссэн дайнаас хоёр талын өдий төдий хvний амь сvйдэж байсныг тvvх шаштир гэрчилнэ.
Цай олж уухын тулд монгол хvн сөхөрч vзсэн, зэвсэг бариад дайрч vзсэн. Цайг ямар их vнээр
олж ууж байсны баримт монголчуудын амьдралд бишгvй байдаг. Бvтэн цай хагалахдаа
хормойгоо дэвсэж байгаад адис авдаг. Цайгаа ашиглаад зориуд асгахдаа саваа дутуу барив
гэж гараа зэмлэж гасалдаг. Цай мөнгөний оронд гvйж байсан ч удаа буй. Энэ бvхнээс vзэхэд
монгол хvн цайг vлэмж зvдэрч баймаажин олж авч байжээ. Тvvнийг Эрдэнэ мэднэ. Гэвч
Эрдэнэ олон vеийн турш дамжиж байж арай гэж олсон тусгаар улсаа цайнаас болж алдах
гэсэн Данзангийн vгийг зөвшөөрөхгvй байлаа.
— Дайраад ирвэл Зөвлөлт улс тусална. Цайны хувьд бол улс төрөө тvvгээр худалдах ариун
санаат монгол хvн одоо байхгvй гэж Эрдэнэ хэлэв.
— Зөвлөлт улс. Зөвлөлт улс. Өөрсдөө ядарч байна шvv дээ.
— Yvнээс ядарч байхдаа бидэнд тусалсан биш vv. Данзан өмдний халаасандаа өрөөсөн гараа
хийж Эрдэнийг ширтэн байснаа хvйтэн инээмсэглэв.
Данзан бол монгол орныг гадаадын боолчлолоос чөлөөлөх хувьсгалд идэвхтэй оролцож
хувьсгал ялсны дараа өндөр их тушаалтай болжээ. Гэвч сvvлийн vед ашиг олж баяжихыг
хичээн дусал дуслаар боловч хөрөнгө хуримтлуулах ажлыг хайв. Энэ бодол нь хувьсгал
хийхэд нь тусалсан Зөвлөлт улс тус болохгvйг Данзан ойлгосон. Бас хувьсгалыг хамт
хийлцсэн нөхдийн ихэнх уул бодлыг эсэргvvцэв. Хvсэл мөрөөдлөө биелvvлэх ганц зам бол
хятадын пvvсvvдтэй холбоо тогтоож тэдний дэмжлэгийг авах арга байв. Ингээд зарим
пvvсэнд хувь нийлvvлэн оров. Гэтэл монголын ноёд хаадаас тавьсан өрийн тухай асуудал
босож ирэхэд тvvнийг төлvvлэх гэж оролдоод бvтсэнгvй. Тvvгээр ч барахгvй монгол улс
цаашид яаж, ямар янзтай хөгжих вэ гэдэг асуудал босож ирээд Монгол Ардын Хувьсгалт
273
Намын олонхи гишvvд хөрөнгөт ёсноос өөр шинэ замаар улс орноо хөгжvvлэх тухай ярьж
эхлэв. Энэ vед коминтернээс Ресскуловыг төлөөлөгчөөр ирvvлэн 1920 онд их Ленинээс
заасан хөрөнгөтний бус хөгжлийн замыг сонгон авахад нам тусална.
Энэ бvхнээс болж Данзан тэмцлээ идэвхжvvлэн намын гуравдугаар их хурлаар өөрийн
бодлогоо дэмжvvлэх, эс чадвал бvх цэргийн жанжны тушаалаа ашиглан цэргийг хөдөлгөн
засаг төрийг хvчээр булаан авахыг нууцаар бэлтгэж тvvндээ хань олж авахыг хичээж байлаа.
Энэ ч учраас Эрдэнийг урьж ирvvлсэн билээ. Гэтэл Эрдэнэ хятадын пvvсний өрийг төлөх
бодлогыг дэмжиж өгсөнгvй.
«Yvнтэй цааш ярих хэрэг байна уу? vгvй юу» гэж Данзан бодох зуур Эрдэнэ байн байн
хулгай нvдээр ажиглаж байв.
Эрдэнэ тайван суух бөгөөд байшингийн дотоод байдлыг ажиглана. Хэн юу гэж хэлсэн ч
хятадын пvvсэнд өр төлөхгvй гэж Заяын хvрээн дээр, лааны гэрэлд Данзангийн бичгийн
хариуг бичиж байхдаа шийдсэн болохоор Данзангийн саяын ярьсан зvйлийг буруу
ойлголтоос гарсан төөрөгдөл гэж бодсоноос биш буруу vзлийн хорт уршиг гэж санаагvй
билээ.
Данзан зэрэгцэн суугаад мишээх мэт болсноо «Хятадын өрийг ч төлөхөө болъё. Магадгvй
таны хэлдэг зөв ч байж болно. Ер нь хувьсгалын хэрэгт ган зоригтой байх нь дээр гэж
талийгаач хэлдэг сэн» гээд санаа алдаад нам дуугаар
— Манай намын гуравдугаар их хурал монгол улсын хөгжлийн тухай асуудлыг ярих байх.
Тvvнийг та юу гэж vзэж байна. энэ бол тун чухал зvйл биз дээ? гэж асуув.
Энэ асуудлыг сонссон Эрдэнэ нvд сэргэж нvvр дvvрэн мишээснээ «Би олноо өргөгдсөний
дөтгөөр онд Луу гvний нутагт нэгэн оростой танилцсан. Тэр бол Большевик намын гишvvн
байсан хожим арван нэгэн онд манайд туслах гэж ирсэн. Зөвлөлтийн улаан цэргийн нэг
ангийн комиссар байсан. Та таних ч байх. Петр гэдэг. Тэгээд зvvн аймагт бидэнтэй хамт
цагаантны эсрэг дайтаж яваад осолдсон юмсан гээд нvд нь гөлрөн гvн гэгчийн санаа
алдсанаа тэр хvн танай монголд хvн хvнээ дарлан мөлжихгvй шинэ зам хэрэгтэй. Тvvнд чинь
бид тусална гэж хэлсэн. Би тvvнийг ёстой бидний ганц зөв зам гэж боддог. Хvн бvр ариун
шударгаар ажил хийж, улс орноо эрдэм боловсрол, эдийн засаг өндөртэй болгох нь юу
юунаас чухал хэрэгтэй хэмээн боддог» гэж хэлээд Эрдэнэ монгол орны хөгжлийн тухай
бодож явдаг зvйлээ ярилаа.
Данзан энэ яриаг арай ядан сонсов. Гэвч яриандаа баярласан Эрдэнэ тvvний залхуу хvрч,
зэвvvцсэн байдлыг ажигласангvй. Данзан цамцны халааснаас алтан цаг гаргаж харснаа «За
тантай сайхан ярилаа. Би ингээд өөр ажилтай болохоор удаан ярьж чадахгvй нь» гээд босов.
Эрдэнэ ч босож гарах гэхэд нь «Дараа уулзаж тавтай ярья» гэж хэлэв.
Эрдэнийг гарсан хойно хаалга руу хурц ногоон нvдээр ширтэж хэсэг байснаа «хн» гэж шvд
зуун дуугараад жижигхэн дэвтэр гаргаж хэсэг нэрсийн дотор «Цэцэрлэг мандал, Цогтын
Эрдэнэ» гэж бичив. Энэ нэрс бол зэвсгийн хvчээр засаг төрийг авмагц барьж, далд оруулах
хvмvvсийн жагсаалт байлаа. Намын гуравдугаар их хурал болж, Данзан ба тvvний нөхөд
намд хорт бодлого тулгах гэж vхэлдэн оролдоход Эрдэнэ идэвхтэй эсэргvvцэж хэд хэдэн
удаа vг хэлэв.
Нэг орой хурлын завсарлагаар таних хvнээс морь гуйж Хужир буланд байсан Хуягийнд
очиход Хуяг, Цэнд хоёр хөл алдан баярлаж нарийн хоол хийж архи гарган дайлав.
Хуягтай хурал дээр болж буй тэмцлийн тухай шvvн хэлэлцэж байтал тvргэн жагсаалын бvрээ
дуугарч Хуяг хувцаслан явлаа.
Эрдэнэ, нөхөр хоёрын нь улс төрийн өндөр яриа завсарласныг ашиглаж Цэнд Өлзий гуайн
274
тухай байцааж гарлаа. Гэтэл олон хvмvvс шуугилдан байн байн хашгиралдаж эхлэхэд Эрдэнэ
тэсэлгvй гарвал гэрээс төдий л хол биш газар Данзан өндөр тавцан дээр гарч зогсоод vг хэлэх
бөгөөд сонсогчид нь шуугилдана.
Юу болж байгаа нь мэдэгдэхгvй болохоор Эрдэнэ явж очвол Данзан намын гуравдугаар
хурлыг гvтгэн, даруй очиж тэр хурлыг хөөн тарааж, төлөөлөгчийг барьж монгол орноо аврах
тухай цэргvvдийг уриалж байлаа.
Олны дундаас Хуяг гарч шууд явж Данзангийн зогсож байгаа тавцан дээр гараад Данзангийн
ярьсан зvйлийг эсэргvvцэн харин өөрсдийг нь даруй барьж засагтаа тушаахыг уриалав.
Данзангийн дохиогоор нэг хvн буу гаргаж ярьж байсан Хуяг руу чиглvvлтэл араас нь хvчтэй
гар, буу дээрээс нь шvvрэн авч нудрав. Энэ бол Эрдэнийн гар байж билээ.
— Эд төрд тэрсэлж намд харшилж байна. Олон цэрэг та бvхэн эднийг даруй барьж ав. Би
намын хурлын төлөөлөгч хvн гэж хэлээд булааж авсан буугаа барин тавцан руу ойртох vед
Данзан чийчаандаа бууж хотын зvг алга болов.
Эрдэнэ, Хуяг хоёр толгойлон Данзангийн талын цөөн хvмvvсийг барьж авлаа.
Хотод очиж зэвсэглэсэн хятад жолооч нарыг хөдөлгөн vймээн дэгдээх гэсэн Данзангийн
бодол ч биелсэнгvй баригдаж намын гуравдугаар их хурал монгол улс шинэ замаар, их
Лениний заалтаар хөгжих тvvх тогтоолыг батлав.
Намрын сvvл, өвлийн эхээр Эрдэнэ Цэцэрлэг Мандалын аймаг руу гарч билээ.
XXVII
Төмөр, арслан шиг хоёр азаргатай болохоор адуугаа хашдаг ч vгvй манадаг ч vгvй vргэлж
тавьж хонодог ажээ. Ялангуяа дэл нь өвдөгтөө хvрсэн бор азарга нь адуундаа чоно ойртуулах
нь байтугай, гэрийн нохойг ч хавьтуулдаггvй. Өнгөрсөн намрын нэгэн шөнө энэ азарга хоёр
чоно цавчиж алаад өглөө Төмөрийг адуугаа хураах гэж очиход нь өмнөөс нь довтлон дайрч
билээ.
— Олон хавар нэгэндээ гэж чоно элбэгтэй газар хашиж хонож байвал дээр юм биш vv гэж
Өлзий гуай нэг удаа хэлэхэд Төмөр хөгжилтэй инээж
— Хоёр азарга минь дөрвөн хөлтөөс манаж чадна. Харин хоёр хөлт бол Цахиур Төмөрийн
адуу гэж мэдвэл ганзаган дахь ногтондоо гар нь хvрэхгvй байх гэжээ.
Энэ дэмий vг биш байсан. Төмөрийнх гэж айл буй болсноос хойш нэг унага ч боохойд
өгөөгvй. Нэг морь ч хулгайд алдаагvй юм.
Өлзий орой бvхэн гарзны vvд хааж байгаа нь гэж галын хайчны ам боож хатавчинд
хавчуулна. Тэгээд өглөө тоо бvрэн адуу ирэхийг vзээд «хайчны ам боосны ач» гэж гvн итгэж
залбирна. Намрын нэг шөнө Төмөрийн адууг орой билчээрт гарахаас нь эхлэн модон дотроос
ажиж байсан нэг хvн адуунд улам бvр ойртож байлаа. Тэр бол Тvгжил гайхал байлаа. Шөнө
дундын vед адууны дунд урт гэгчийн хар модон уурга барьсаар орж ирээд чимээ чагнан хэсэг
зогсов. Зvрх нь тvргэн тvргэн цохилж, нэг л эвгvй ажээ.
Бадарчтай нийлж дөч шахам морь Эгийн даваа давуулан Загийн голын орчим Жамбалд
хvргэж өгчээ. Одоо Төмөрийн морьдыг аваачиж өгвөл хэлэлцсэнээрээ сvvл мөнгөө авна. Гэвч
Төмөрөөс айх сэтгэл Тvгжилд их болохоор «ингэж яваад Төмөрт баригдвал...» гэж бодоход
хvйтэн хөлс нь чийхран, модны бvдvvн мөчирт дvvжлvvлэн тvлээ овоолуулж байсан нь
бодогдоно.
Шунал хvнийг шийдэмгий болгодог. Аажимдаа шунал нь аймхай сэтгэлийг хайлуулан
Тvгжил зоригжиж эхний морио уургалж ногтлов.
Морьд барилж холбох бvр шунал нь оргилон «Цахиур Төмөрийн адуунд орох эр, халх даяарт
надаас өөр бий болов уу?» гэж бодоход баярлах, бахдах сэтгэл төрж байлаа. Ганцаараа
275
уургалж, ганцаараа ногтлох бол амаргvй ажил болохоор нилээд удав. Шөнө дунд нилээд
өнгөрсөн хойно Төмөрийн ороо хээр гэдэг өндөр бор хээр мориноос бусад морьдыг ногтолж
холбон авснаар барахгvй Дулмаагийн найр наадамд унадаг жороо зээрд морийг эмээллэж
авлаа.
«За ингээд хуйхалдаг хэрэг ээ» гэж сэтгэлдээ хэлээд хуйваа тайлан авч бvсэндээ хавчуулан
уургаа хаяж морьдоо хоёр vелэн хөтлөөд мордов. Эхлээд баруун урагшаа хэсэг явснаа
жижигхэн гол гатлаад эгц урагшаа эргэн Тамирын урд талын өндөр хар уулын зvг довтлов.
Өглөө vvр цайхын vед болзоотой газраа очиход Бадарч хvлээж байлаа.
— Одоо яах бэ? гэж Тvгжил асуугаад хөлсөө арчив.
— Морьдоо энд уяж оройг хvлээе. Мөрдөөд ирвэл эрлэг хааныд явуулчихъя гээд Бадарч
баярласан хэрээ бахирна гэж баяр бахдалтай инээв.
Морьдоо зайдуу газар бэхлэн уяад Төмөрийн ирэх зvгийг отож ланжуугаа хөллөн отов.
Төмөр өглөө эрт босож уяж хоносон хязаалан vрээгээ эмээллэж унаад адууныхаа зvг хэсэг
хатируулснаа «Эрдэнэ засгийн унага» -аа дуулж хурд хуваа давхилаа.
Намрын хvйтэн салхи өмнөөс нь дээл нэвт vлээн, хөрч нягтарсан агаарт Төмөрийн бургисан
бvдvvн дуу нь нарийсаж тохойлдон чирсэн уурга нь савлан намалзаж өндөр ургасан өвсийг
налуулан зам гаргана.
Адуун дээрээ очмогц юу болсныг мэдээд «Хонго нь загатнахаар хааныгаа хараана гэгч болж
байна уу. Миний гараас гараарай» гээд хvйтэн инээмсэглэв.
Yлдсэн адууг хурааж ороо хээрээ барьж унаад хулгайчийн мөрийг мөшгин явж нөгөө
жижигхэн голыг гатлав. Гэтэл мөр эгц өмнийг чиглэн явжээ. Төмөр морины амыг татан
зогсож өргөн магнайд нь байн байн гvн бодол тодорно.
— Энэ гvн хөвч өөд цоройлоод хайчих нь вэ? ахыгаа нvдийг нь боосон гөлөг шиг төөрvvлэх
нь vv? Уул vзэх нvдгvй, уушиг даах шvдгvй болдог юм гэхэд ах нь ийм юманд хууртахгvй
гээд эгц баруун тийшээ эргэж vг дуугvй давхилаа.
Ардаа морь холбон хөтөлсөн хvн хөвч рvv явах ёсгvй. Энэ мөр бол зөвхөн чулуу хөөлгөх
гэсэн тэнэг бодол гэдгийг Төмөр эс мэдвэл хэн мэдэх билээ. Ингээд мөрийг орхиж Эгийн
даваа чиглэн хурдалжээ.
Бадарч Тvгжил хоёр vдэш болж харанхуй эхэлтэл зам харуулдаад Төмөр ирсэнгvйд Бадарч
vлдэж, Тvгжил цааш явах болжээ. Бадарч маргааш vд хvртэл хvлээгээд ирэхгvй бол
Тvгжилийн хойноос явахаар шийдэж тохмоо дэвсэн унтлаа.
«Төмөр мөр алдахгvй хөөж заавал хөөж ирнэ гэж хэн хэлсэн юм бэ? Өдийд Тvгжилийн
мөрийг алдаж орхиод, мунгинаж, мунгинаж буцсан байж болно. Тэгсэн бол чи ингээд өдөр
турш хvйтэн газар тэврэн, хэвтэх юун билээ» гэж бодож байлаа.
Шөнийн тэнгэрт од гялалзан, салхинд шуугих модны чимээ тийм гэхийн аргагvй зvсэн
зvйлийн аягvй авиа vvсгэнэ. Модноос аргамжсан морь нь байн байн хамраа тачигнуулна.
Алаг хөвчид ганцаар хэвтэж байгаа хэн боловч сэтгэл нь тэнэгэр сайхан байж яаж чадах
билээ. Хэсэг хөрвөлдөн чимээ бvхнийг анхааран чагнаж байснаа өдөржин гөлрөн хэвтсэндээ
хөшиж ядарсан бие нь гvйн нойронд цохигдон нам унтав.
Өглөө vvр манхайн цайх vед сэрж харвал морь нь алга болжээ. Босож аргамжсан газраа очтол
таслан явжээ. Эрж хайвал ойр саахалтын чинээ газар хоёр чоно унагааж аваад идэж байлаа.
Сэмхэн буцаж хэвтсэн газраасаа буугаа авч ойртон очоод хар буурал зоотой бяруу шиг
азарган чонын дал хавсраад буудсан чинь алдаж орхив. Хөвчинд дуугарсан бууны дууны
цуурай тасраагvй байхад цадаж авсан хоёр боохой ор сураггvй алга болжээ.
— Хар зэв. Гамингийн муу царил гэж чанга хараагаад шидэж орхив.
276
— Хар зэв. Гамингийн муу царил гэж хөндий дvvрэн хадан цуурай сонсогдов.
— Ийм барам шиг юм болдог оо. Хайран морь гэж том дуугаар хэлээд шогшрон гаслав.
Морины сэгэн дээр очиход тvvний хөдөлгөөнгvй болсон өрөөсөн тунгалаг нvд «чамаас л
боллоо» гэх мэт ажээ. Хөрс нь эрдэлсэн ойр хавийн газар нь энд чөдөртэй нэг морь, хоёр
чонотой vхтлээ тэмцэлдсэний гэрч болжээ.
Морины хөшсөн хөлнөөс чөдрөө салгаж бvсэндээ хавчуулаад эргэж буугаа аваад унтсан
газар руугаа явав. Эндээс ойрын айл хагас өртөө гаруй. Тэр хvртэл эмээлээ vvрэн явах
болжээ. Yдийн хирд эмээлээ vvрэн баруун өмнө зvгийг чиглэн явжээ. Бадарчийг ингэж
мунгинаж байхад Тvгжил явсаар Жамьян вангийн нутагт орж, Жамбалтай болзсон газраа
чиглэн явлаа. Замд хvн дайралдаж сэтгэл зовоосонгvй. Жижигхэн даваа давж урт амны эх
рvv ороод хэсэг явтал замын хажуугийн хэсэг модноос өндөр улаан хээр морьтой, хөх
дээлтэй ханхар эр давхин гарч
— Муу хулгайч өвөг аавынхаа гарт ороо биз гэж явдал дундаа хашгирав.
— Төмөр. Заяа нь орхи гэж Тvгжил хашгираад хөтөлж яваа морио орхин зугтав.
Төмөр морьдыг нь Тvгжил авсан гэж огт зvvдлээгvй билээ. Морьдыг нь Тvгжил хөтлөн
явахыг хараад уур нь хvрч барьж аваад доор нь тонилгож орхиё гэж бодов.
Жороо зээрд, ороо хээрийн суналтаас зайлж чадсангvй. Удалгvй Төмөрийн морины туурай ар
шилэнд нь тачигнахад Тvгжил эргэн харлаа.
Төмөрийн ам нь ангай, бvдvvн ташуур далайн бөхийжээ. Нvд нь сvртэйеэ гялалзана. Зугтаад
гарч чадахгvйг ойлгосон Тvгжил мориноос vсрэн пид хийтэл унав. Төмөр хvчиндээ
хажуугаар нь өнгөрөн морио тогтоогоод эргэж ирэхэд өвдөг дээрээ сөхөрсөн Тvгжил «Төмөр
гуай минь утсын чинээ улаан амийг минь өршөөгөөч. Яадаг билээ. Өчvvхэн би болъё» гэж
хяхарсан дуугаар хашгирна.
Шар тосны шатаж байгаа гvзээ шиг vрчийсэн Тvгжилийн хэв нь эвдэрсэн нvvр хавтгай улаан
хэл гарган хашгирч байгаа тарваганы нvх шиг том амыг хараад Төмөрийн шатсан уур нь гарч
«ийм ч эр байх гэж дээ» гэж бодон инээд нь хvрэх шиг болов.
Төмөр мориноос бууж ташуураа барин Тvгжил рvv явлаа.
— Ах минь би эхнэртэй, нялх хvvхэдтэй юмсан... Би чинь яадаг билээ. Би vхэхгvй гэж
залбирна.
Тvгжилийн энэ vгэнд амь гуйж байгаа нь л vнэн бөгөөд эхнэр хvvхдийн тухай бол оргvй
худал байлаа.
— Замын хvзvv урт, зааны хvзvv богино гэдэг энэ дээ. Тэр жил намайг алж орхилоо гэж
горьдсон биз. Одоо хоёулаа данс бодно доо. Чи бас амь гуйна гэнээ гээд Тvгжилийн мөрөн
дээрээс нь базаж авлаа.
Гэвч Төмөрийн анхны уур алга болоод «энэ новшийг алж гараа бузарлаад ч яахав. Харин
баахан ташуурдаж амьтай нь орхиё» гэж бодоод ташуураа далайв.
Ирж байгаа vхлээс сvнс нь зайлсан Тvгжилийн нvднээс ус асгаран, гар нь хий сарвалзаж «аа,
аа...» гэж уул хад янгинуулсан дуугаар хадаан хашгирав.
Ташуур Тvгжилийн нуруун дээр пин хийж битvv дуугаран буув. Дахин цохих гэтэл
Тvгжилийн нvд нь цагаанаар эргэлдэн бие нь дундуур устай гvзээ шиг шалчийн сул болж,
дуу нь тасрав.
— Бааштай золиг гээд угзран харвал завьжаар нь цус урсан гарч ирлээ.
Муужран унажээ. Гэвч чагнаж vзвэл зvрх нь цохилж байв. Хэд сайн цохиж авъя гэсэн
Төмөрийн урам нь хугарах шиг болоод «өвс идэж, ус ууж явсан золиг уу даа» гээд ногоон
дээр эвтэйхэн хэвтvvлэв.
277
Хэсэг байтал Тvгжилийн амьсгалах нь мэдэгдэж эхлэв. «Арай ч vхчихгvй нь бололтой» гээд
Төмөр босож хаясан ташуураа авлаа.
Хэдий болсныг Тvгжил мэдсэнгvй. Ухаан орж сэрвэл ууц нь хvнд юманд даруулсан мэт
өвдөх бөгөөд хажуугийн модноос эмээлтэй морь уяатай харагдлаа.
Бvх юм нам гvн. Төмөр морьдын хамт ор сураггvй алга болжээ. Тэнгэрт сэмжин vvл манаран,
тvvний доогуур хэсэг турлиах бараантан өмнө зvг ниснэ.
ДӨРӨВДYГЭЭР БYЛЭГ
I
Зуны сайхан гадна нь мал багширсан Итгэлтийн хот хөл хөгжөөн ихтэй ажээ. Нийт таван гэр
байгаагийн зvvн хойт талын дөрвөн ханатай жижиг гэрээс бусдын тооноор хар модны өтгөн
бараан утаа эрчлэн гарна.
Энэ утаа бол өглөөний саамаа хөөрvvлж байгаагийн тэмдэг байжээ. Гэвч гэр бvхэнд
хөөрvvлж байгаа сvv адилгvй нь гэр бvхний доторхи амьдралын адилгvйн гэрч ажээ.
Их гэр гэгч Итгэлтийн гэрт таван тамгатай хоёр тогоо сvv зэрэг хөөрvvлж байхад Галсан
болон Нямын оронд ирж буусан шинэ хоньчны гэрт томоос том хонин тогоотой сvv хөөрч
байхад Батын гэрт хөөрvvлэх сvvгvй байлаа.
Танхимын зуны амралтаар Солонго элдвээр царайчлан гуйсан учир Бат гэрээ нvvлгэн ирж
энд буужээ.
Унагаа чагталж дууссаны дараа урт уурга барин адуу хурааж байсан Хонгор
— Бат аа чи өнөөдөр хаачих нь вэ? гэж өндөр дуугаар асуув.
— Танхим дээр очно. Ажилтай.
— Бас л танхим дээр очих хэрэг vv. Яасан барагддаггvй ажил бэ? гэж хазаараа барин өнөөдөр
ямар морь барьж унахаа бодон адуун дотуур холхиж явсан Итгэлт зэвvvн бөгөөд уцаарласан
дуугаар хэлэв.
— Бат аа хазаараа аваад ир. Би чамд хатир шаргыг өлгөөд өгье гээд Хонгор ухасхийж, урт
биетэй, өндөр сэрвээ, өргөн ташаатай гоонолзсон шарга морийг уургалав.
Гэтэл Итгэлт тvргэн гэгч нь дэвхрэн очиж хазаарлан аваад:
— Батад эртvvдийн Галсангийн амыг нь халаагаад тавьдаг бор vрээг бариад өг гэлээ.
— Аав аа... гэж Хонгор дуугарах гэхэд нь тасалж:
— Одоодоо хэнд юу барьж өгөхөө би мэднэ. Юу ч л гэсэн явганаас дээр. Галсан! Бор vрээг
уургалаад өг гээд Итгэлт шарга морио хөтлөн эргэв.
Бат Солонготой суугаад гурван жил болжээ. Анхныхаа жил Лvн дээр, дараа нь Бааюу дээр.
Ноднин намар Цэнгэл уулын хошууны бага сургуулийн дагуур сургагчаар ирж ажиллав. Хол
байхад Итгэлт уулзах бvрдээ «хоёр хvvхэд минь бидэндээ ойртож vз!» гэж шаарддаг байлаа.
Тэгээд ч Бат ардыг гэгээрvvлэх яамнаас гуйж баймаажин ойртон иржээ.
Итгэлт ингэж Батыг дэргэдээ ирvvлэх гэсний учир бол алсдаа тvvнийг сургууль танхимын
ажлаас нь салгаж мал хөрөнгө дээрээ авчран хөлсгvй зарах гэж боджээ.
Шинэ засаг нь хөрөнгөнд нь хор болохгvй бололтой. Харин ч хийх өртөөний алба, өгөх
татвар нь урьдах засгийн vеэс хөнгөрчээ. «Одоо өөрийн vнэнч хэдэн хvнтэй сэн бол... Ямар ч
жаа тоглож болмоор байна» гэж Итгэлт боддог байлаа.
Бат хөрөнгө цугларуулж чадахгvй боловч хэрэв нэг зvтгэвэл буй болсон хөрөнгийг хадгалж
чадах ухаантай хvн гэж Итгэлт бодно. Гэтэл санасанд нь Бат хvрсэнгvй бөгөөд хvргэн, хадам
хоёрын холбоо хэврэг эдээр бvтсэн нь удахгvй илэрчээ.
Өнгөрсөн өвөл Цэнгэл уулын хошууны танхимын хvvхдийн хоолонд мах бэлтгэх болоход
Итгэлт арван таван тарган vнээний мах нийлvvлэх болж гэрээ хийж эхний мөнгийг авчээ.
278
Тэгээд хуучин заншлаа намрын сvvл сар малаа заазалж онд орохгvй хөгшин хөвөөг нь
нядлаад арьсанд нь боож хөлдөөв. Урьд өмнө ингэж бэлтгэсэн махаа битvvгээр нь Тамирын
голын ядуучуудад ирэх жил хургатай хонь, тугалтай vнээ унагатай гvv авахаар өгдөг байсан
бол энэ жил сургуульд аваачиж өгөхөд нь Бат задлан vзэж
— Аав минь сургуульд ийм юм өгч яаж болох вэ дээ. Та тарган vнээний vнээр бодож
мөнгийг нь авсан шvv дээ гэлээ.
— Чи бид хоёр чинь нэг гэрийн хvн биш билvv гэж Итгэлт хэлээд хvйтэн инээв.
— Тэр ч тийм. Гэвч сургуулийн хөрөнгө, улсын хөрөнгө. Олны юм болохоор энэ тухай
ярихад бидний садан сvлбээ хамаарагдахгvй. Эсхvл бид хямд vнээр авна. Эсхvл тарган мах
авчирч өг гэж Бат шууд хэлжээ.
Итгэлт нvднийхээ булангаар Батыг хялаан ажиглаж байснаа худал инээмсэглэж «би ер нь
чамд яршиг болох нь байна. Yvнээ би өөрөө далд хийе. Харин чи сургуульдаа өөр хvнээс мах
авбал дээр» гээд урьд авсан мөнгөө буцааж өгөөд, махаа эргvvлэн авч явсан билээ.
Yvнээс эхлэн хадам хvргэн хоёрын дундуур чөтгөр орж хvйтэн харьцаа буй болжээ. Гэхдээ
Итгэлт энэ тухайгаа хэнд ч хэлээгvй бөгөөд нvvрэн дээрээ Батад юм санаагvй юм шиг дvр
vзvvлэвч цаанаа араагаа зууж элдвээр хавчдаг болов. Ер нь бодоод байхад Бат өөрт нь
тохирохгvй хvргэн ажээ. Энэ их хөрөнгө байхад тvvнд татагдахгvй танхим сахиж, учир
мэдэхгvй хэдэн хvvхэдтэй хэрэлдэж суух. Ёстой л илжиг модон хударгандаа дуртай гэдэг vг
энэ хархvvгийн тухай vг ажээ. Аажмаар оролдож доор нь дарь булж байгаад Солонгоос
салгахыг бодъё. Ямар сэртэнжингээс болж vvнтэй Солонгыг суулгав даа. Амьдралд
хохирохгvй, алдахгvй болоод л байдаг сан. Алдсан, буруудсанаа мэдсэн хойно залж засна гэх
зэрэг Итгэлт боддог байлаа.
Бат ч махны тухай болсон явдлыг зарлан тараасангvй. Гэхдээ хадмынхаа хувирсан занг
мэдэж байлаа. Заримдаа Итгэлттэй салам хэрэлдмээр байдаг авч эхнэрээ бодон шvд зуун
тэвчиж байлаа.
Ганц хvv нөхөр, эцэг хоёрын нь хооронд vл vзэгдэх шуудуу буй болоод өдөр ирэх тутам улам
гvн гvнзгий болж байгааг ойлгосон Солонгын сэтгэл шаналан зовно. Гэхдээ энэ хэрэгт аль
нэгийг нь буруутгаж, зөвтгөж чадахгvй байжээ. Итгэлтээс айдаг, эцгээ гэж хvндэтгэдэг
учраас тvvнийг буруутгаж vл чадна. Батад сэтгэлтэй учраас тvvнийг буруутгаж vл чадна.
Ингэж өвөл өнгөрч хавар дамжин, зунтай золгов. Танхимын завсарлага болоход Хонгор тэрэг
авч очоод Батын гэрийг нvvлгэн авчирчээ. Бат өглөө бvр танхим руугаа явах бөгөөд
Итгэлтийн морийг унана. Yvнийг хараад «өглөө бvр морь унаж өдөр бvр танхимын гадна
сойно. Би танхимын өртөө хийж байгаа биш» гэж бодон хорсоно. Гэхдээ морио хайрласнаас
энэ бодол гардаг биш. Унаа гуйсан хvнд өгдөг л морь. Зөвхөн өөрт нь сургуулийн махнаас
ашиг олъё гэхэд нь саад хийсэн Бат унаж байгаад дургvй нь хvрч байлаа.
Энэ бодол нь буглаж дэлбэрэх болсон vед Хонгор хатирт шаргыг Батад барьж өгсөн билээ.
Бат тэвчиж чадалгvй Итгэлтэд хариу vг хэлсэн бол хэрvvл гарах нь дамжиггvй байсан. Батын
царай минчийн улайрч Итгэлтийг шvд зуун харснаа Галсангийн уургалсан бор vрээг чихдэн
хазаарлаж аваад Хонгортой нийлэн эмээллэв.
— Аавын ямар тахилыг буруу өрчихсөн юм бол доо гэж Хонгор гэнэн цагаан сэтгэлээр
хэлээд инээмсэглэв.
— Цөгцөнд нь өөр голын ус орчихсон байлгvй дээ гээд хиймэл хөгжилтэй инээмсэглэснээ, —
За би мордлоо гээд Бат сэв хийтэл мордож цулбуураа авлаа.
Бат муу санаатай болоод Хонгорт vнэн явдлыг хэлээгvй биш, тvvний сэтгэлийг зовоохгvй
гэснээс ингэж займруулан өнгөрvvлжээ.
279
Бор vрээ булгиж гарлаа. Бат нилээд тогтож байснаа дөрөөгөө алдаж ар нуруугаараа пид
хийтэл унаад цулбуураа тавилгvй чирэгдэж байгаад тогтоов.
Энэ бvхнийг их гэрийн гадна зогсон харж байсан Солонго дуу алдан «тавьж орхи, тавьж
орхи» гэж хашгиран гvйв. Гэвч очиж чадсангvй. Учир нь Бат тvргэн босож зvvн гараараа бор
vрээг чихдэж байгаад дахин морджээ.
Yрээ омогшин нилээд булгисан боловч шvд зуусан Бат дахин шороодсонгvй шанаа руу нь
ташуураар цохин залсаар хошуу захиргаа руу явлаа.
Итгэлт шарга морио уяанаас уяад хонгорын гэрт орлоо. Сvрэн том гуулин шанага барин сvv
самарч байлаа.
— Аав нь өр нэхэхээр Гичгэнэ өөд явлаа. Чи нөгөөдрөөс хонио хяргуулж vзээрэй.
— Би нөгөөдрийн маргааш эхэлье гэж бодоод нилээд улсад хэл хvргэж орхисон. Өнөөдөр
Галсан ахыг явуулж хашаанаас майхан авчруулъя. Орой хэдэн бяслаг шахчихъя. Та санаа
зовсны хэрэггvй.
Итгэлт бэрээ бахдалтайгаар харж сэтгэл дvvрэн мишээв. Сvрэн бол Итгэлтийн санаанд
тохирсон бэр бөгөөд vнэндээ тvvний баруун гар байлаа. Өөрөө ажилд сvрхийгээс гадна
бусдыг ажил хийлгэж чаддаг уран нарийн ухаантай бас олз авах ажлын дөр мэднэ.
Буугаад мордсон хvнээр боловч адагтаа л тvлээгээ хагалуулаад авчихна. Хул айраг өгвөл
унага татуулж орхино.
Өнгөрсөн жил ахар хяргахаар цугларч ирсэн олон хvнийг дөрвөн хэсэг болгоод дунд нь
зузаан цай соном хадаг тавьж «хэний хэсэг олон хонь хяргавал тэр vvнийг авна» гэсэн бөгөөд
цай соном хадаг авах гэж хэсэг бvхэн өрсөлдөн, нар шингэх vед ажил гvйцэж билээ.
Yvнийг бахдан харж байсан Итгэлт «чи миний бэрийг юу гэж байлаа. Заяатай хvн гэдэг чинь
угсаатай хvнийг биш, ухаантай хvнийг хэлдэг юм шvv дээ» гэж Должинг тавлаж билээ.
Хотод тарваганы арьс vнэд орсныг мэдээд өнгөрсөн намар баахан тарвагачинд өдрийн хоёр
арьсаар унаа хөлслөн өгч хэдэн зуун тарваганы арьс авсныг Итгэлт хот оруулан худалдаж
vлэмж ашиг олжээ.
«Манай Сvрэн атга шороо аваад гарахад мөнгө болгочихоод ирэх ухаантай хvн» гэж Итгэлт
бэрээ дотроо магтаж явдаг болжээ.
Өөрөөс нь гарамгvй ухаан Сvрэнгийн хэлсэн vг хийсэн ажил бvхэн нь vргэлж зөв урагштай
болон тvvнд бахархах тусмаа Итгэлт өөрөө мэдэлгvй Сvрэнгийн гарт орж заримдаа зөрөхөд
нь аяыг нь дагадаг болов.
Саяхан шиг Итгэлт нутгийн нэг хvнээс vнэтэй морь авахаар ярилцаж байхад нь сvv
хөөсрvvлж байсан Сvрэн:
— Аав минь өдөр шөнөгvй зvтгэж олсон юм аа шороо шиг цацаад яах нь вэ? гэхэд нь
— Манай Итгэлт наймаа хийхдээ хvнээр заалгахгvй байх аа гэж морио vнэ хvргэж өгөх
болсонд баярлаж байсан хvн ёжтой хэлээд хvйтэн инээмсэглэхэд
— Таны цаасан малгай манай аавын толгойд багтахгvй гээд Сvрэн хөгжилтэй инээж билээ.
Энэ vед гадна нохой хуцсаныг далимдуулан нөгөө хvн «Танайх овоо хуцдаг сvрхий нохойтой
болжээ» гэж Сvрэнг дайрав.
—Хоол сайтай нохой ингэж сайн хуцдаг юм. Танайх муу хуцдаг бол нэг бол муу нохойтой
байжээ. Эсхvл харамлаад тэжээж чаддаггvй байж л дээ гэж Сvрэн ажиггvй хэлээд төвийсөн
сvvгээ самарснаа
— Аав та халуун сvv хийлгэх vv? гэж юу ч болоогvй юм шиг тайван асуув.
Итгэлт тэр морийг аваагvй бөгөөд хvн доромжлох гээд амруугаа алгадуулж vг дуугарч
чадахгvй болоод царай нь минчийн хор нь буцлан суусан хvнийг хараад хөх инээд нь хvрч,
280
бэрдээ бахархан байж билээ.
Тэр өдөр Солонго хонь хариулав. Сайхан зуны өдөр морьтой хонь хариулахын сайхныг
зөвхөн vзсэн хvн л мэднэ. Хаашаа л харвал цэцэг ногоо амьсгалахад даанч саад болох юмгvй
ажээ.
Батад тамхины уут хэдэн өдөр урлан шагласнаа өнөөдөр дуусгая гэж морио чөдөрлөн тавиад
оёж байтал дэргэд нь
— хонь тогтож байна уу? гэж бvдvvн дуутай хvн асуухад цочин харвал Бадарч байлаа.
— Тогтож байна. Та сайн явж байна уу?
Бадарч сайхан борлог морь унаж нvд булаасан өндөр хээр морь хөтөлжээ. Тvр зогсоход нь
тэр хоёр морь толгойгоороо тоглон газар цавчилж байгаа нь Солонгын сэтгэлд нэг юм
төрvvлэв. «Бат чинь өөрийн гэх морьгvй учраас өнөө өглөө амаа мэдэхгvй эмнэг vрээ унаад
явсан. Ийм морьтой бол хаанаас тэгж боогдох вэ. Чи энэ хоёрын нэгийг авч Батдаа өг» гэж
сэтгэл нь vглэн гуйж гарлаа.
— Бадарч гуай, та энэ хоёр мориныхоо нэгийг худалдах уу?
— За чи мориор яах нь вэ? гэж инээмсэглэн хэлээд Бадарч мориноос буув.
— Зvгээр. Худалдвал авъя гэж бодсон юм.
— Yнэ ханавал худалдахгvй юм ахад нь байдаггvй юм шvv дээ гээд Бадарч ногоон дээр
тавлан сууж тамхи татлаа.
— Та ямар vнээр өгөх юм бэ?
— Чи vнэхээр авъя гэж бодож байна уу?
— Тийм ээ. Авъя л гэж бодож байна.
— Хорин янчаан тоолвол дуртайгаа мултлаад ав.
Солонго морьд руу харан хэсэг дуугvй байлаа. Тарга хvчээ авсан хоёр сайхан амьтан
сэтгэлийг нь хөдөлгөн хаашаа ч явахад бэлхэн гэсэн юм шиг хазаар дарна.
— Би энэ бөгжөө өгвөл та нэгийг нь өгөх vv? Гээд Солонго хурууныхаа бөгжийг vзvvлэв.
Солонгын хуруу руу Бадарч харлаа. Бvдvvн гэгчийн шижир бөгж нарны гэрэлд гялалзан
тоглож байлаа.
— Аль вэ? аваад аль.
Бадарч бөгжийг авч гар дээрээ хаян vзэв. Нэг морь байтугай хоёр морио өгөөд эмээлээ vvрэн
явахад алдахгvй харин хожих ажээ.
— Гуравхан цэн орчим юм уудаа.
— Yгvй таван цэн.
— Чи тэгээд мориор яах нь вэ?
— Надад хэрэгтэй
— Ах нь наймаа хийвэл буцдаггvй хvн шvv. Азанд муу байдаг юм.
— Би буцахгvй.
— Аль нь ч номхон, хөл хөнгөнтэй, залуу морьд шvv. Уг нь зармааргvй л байна.
— Надад аргагvй л нэгийг нь өгчих л дөө.
Хэсэг цааргалсны эцэст Бадарч хээр морио бөгжөөр тулгаж солиод явахдаа
— Наймаа наанатай, цаанатай байдаг. Буцах гэвэл ах нь хvлээхгvй шvv. Наймааг хийхгvй
байж болно. Харин буцаж болохгvй. Азанд муу гэлээ.
Хэдэн морины vнээр нэг морио өгсөн Бадарч тэнгэртэй яваадаа бахархан явсан бол Батыгаа
өөрийн гэх унах морьтой болгосондоо Солонго баярлана. «Одоо тэр минь vvнээ унаад явахад
хэн ч харамнаж чадахгvй» гэж бодон хээр морийг таалан зогсов. Эмээллэж унах гэснээ «Бат
минь эхэлж унаг» гээд болив.
281
Оройн хонь орох цаг болоход хээр морио хөтлөн гэрийн зvг хонио гилж эхлэв. Ингэж явтал
сэтгэлд нь нэг сvрхий юм орж ирлээ. «Yvнийг хараад аав юун морь вэ гэвэл юу гэх вэ?»,
«Бөгж чинь хаана байна вэ?» гэвэл яах билээ? гэж бодогдоод хариу нь олдохгvй бухимдан
айж эхлэв.
Замд нь бэлчиж байгаа сувай адуу нь тааралдахад ногтыг нь мултлан тавив. Гэртээ ойртон
очиход зэл уяан дээр Батын эмээлтэй vл таних цавьдар морь байлаа. Бат тэр өдөр Итгэлтэд
шаралхсандаа хорин мөнгөн янчаанаар залуухан бөгөөд бие бялдар сайтай, жороо, сайхан
сайвар цавьдар морь авчээ. Ашгvй тэр өдөр Гичгэнийн гол орохоор явсан Итгэлт буцаж
ирсэнгvй. Шөнө нь Солонго нөхөртөө морь юугаар авснаа нэгд нэггvй ярив.
— Иш өвгөн минь. Аав чамаас бөгж нэхнэ. Yvнээс болж хадам бид хоёрын харьцаа улам
муудна. Ер нь энэ хээр морь бидэнд жаргал өгөхгvй, зовлон л авчрах байхдаа. Гэвч одоо
тvvнийг ярихын хэрэг алга.
— Тэгвэл Бадарч гуайд морийг нь буцааж өгөх vv?
— Цусаар уйлж гуйсан ч тэр буцаахгvй
— Тэгвэл бөгжөө буцаан худалдаж авъя
— Хээр морин дээрээ бид хоёрыг нэмvvлээд ч өгөхгvй дээ.
— Ижийд яг ижил бөгж буйг гуйж авна.
— Хадмын гараас ижий чинь яаж мултрах вэ?
— Сурсан юм болно байх. Харин Бадарч гуай л аавд хэлж орхивол яана даа
— Бадарч хэлэхгvй. Хээрээс олсон олзондоо баярлаад мий хумсаа нуудаг шиг нууна. Харин
хээр морийг мөнгөөр авсан гэж ярина шvv.
Маргааш нь адуу манаж ирсэн Галсан
— Бадарчийн хээр манай адуунд нийлж орхижээ гэхэд нь :
— Би өчигдөр худалдаж авсан юм. Өлгөөд аль гэж Бат хэлж билээ.
Хээр морийг унаад танхимын зvг явж байхдаа Бат эхнэрийнхээ сайхан сэтгэл Итгэлтийн
хатуу занг бодож эцэг охин хоёрын нэгэнд нь хорсож, нөгөөд нь баярлана.
«Солонгоо бодоод л тэвчээд байя. Гэвч тэвчээрт эцэс бий. Тэгээд нэг өдөр хадам бид хоёрын
дундаас тvймэр асвал яана даа. Би л хадмын аяыг харж тvvний зарц нь болохгvй. Алт дэвсэж
өгөвч сургуулийн хаяанаас салахгvй. Солонго минь намайг л дагах байх» гэх зэрэг бодож
явлаа.
II
Заяын хvрээний хамбын уужим хашааны баруун хойд булан дахь хагас модон саравчинд
шалыг нь өндөрлөн барьсан гэрийн ихэнхийг янз бvрийн гvнгэрваа, жаазтай их бага бурхан
эзэлсний голд нь алтан хээ тавьсан улаан гvнгэрваатай буддагийн том хөрөг харагдана.
Тавтай завилан сууж өвөр дээрээ тавьсан зvvн гартаа том хар аягаа тосон бариад ер бусын
зөөлхөн нvдээр vvдрvv ширтэн гөлөрсөн тэр дvрс, тvвд газрын хvрэн хvжийн сэнгэнэм
нялуувтар vнэр, хангайн нурууны арцны гашуувтар боловч исгэлvvн зөөлөн vнэр, цэнхэртэн
униартсан битvv өнгө энэ бvхэн нь гэрийн дотрыг эрхэмсэг байдалтай болгожээ.
Хамба лам гэрийн баруун талд байх өргөн бөгөөд хашлагатай нам модон орон дээр бор
баавгайн арьс дэвсэж хурган дотортой хазгай захтай шар торгон дээлээр бөгсөн биеэ ороон
суужээ.
Гэрт лам голдуу арваад хvн суусны дотор гэсгvvн, гэвш зэрэг хэдэн хvн байх бөгөөд дөрвөн
харчуудын нэг нь Бадарч байлаа.
— Бvгд цугларсан уу? гэж хамба гэрийн зvvн талын хvмvvсийн дээгvvр ширтэн байж асуув.
282
— Жа бvгд ирсэн гэж Цамба өчив.
— Яндангаа авч орхи. Yvгээр чинь дамжуулж улааныхан сонсож орхидог юм гэдэг шvv гэж
гэсгvй хэлэхэд хамба шоолон инээмсэглэх мэт болсноо
— Тэр ч яамай. Харин vvд хаалган дээр хvмvvс тавьсан биз гэж Цамбад хандан асуув.
— Тал бvрд арваад хvн бий.
— Итгэлтэй улс биз.
— Итгэлтэй. Сайн хvмvvс.
— Цаг зэвvvн болоод хvн итгэхэд яггvй болж дээ гэж нэг лам хэлээд бvхнийг тойруулан
харлаа.
Хамба хоолойгоо засаж, эрихээ өмнөх ширээн дээрээ шар хийтэл тавиад «Өнөөгийн байдлыг
ажиглавал ардын засаг өдөр хоног өнгөрөх тусам газар авч биднийг хаврын туранхай төлөг
шиг хөдөлж ядсаар байтал идэж орхих гэж байна. Жас болоод угсаатан татвар төлж, өртөө
хийх болов. Хамжлагатай байх, угсаа залгамжлах ариун ёсыг vгvй хийжээ. Анх засаг дарга
гэгч нэрээр хошуудын эрхэнд vлдээсэн ноёдыг сонгууль гэгчийг хийх нэрээр зайлуулав.
Ардын намдаа анх бидний зарим нэгийг элсvvлж авсан нь цаг хожиж, хvч хуримтлуулах
гэсэн башир арга байжээ. Есдvгээр богдын дvрийг залахгvй нь тодорхой болов. Ингээд бvх
эрхийг эзлэн авч, толгой дээр маань бvрэн суулаа. Ийм vед нэг бол намрын ялаа шиг бээрч
эвхрэн хэвтсээр vхлээ хvлээх болжээ. Эсхvл шашин бурхан, ёс суртахуунаа хамгаалан
занчилдах цаг болжээ> гэж эхлээд ардын засагтай тэмцэж, тvvнийг устгах арга замын тухай
ярилаа.
Хамбын бодлоор ардын засгийг устгахад гурван гол зvйлийг дэс дараатай, тун нарийн хийх
ёстой ажээ.
Нэгдvгээрт тvvнийг ард олноос салгаж олныг тvvнд дургvй болгох ёстой. Монгол орон бол
шарын шашинд гvн орж жаргал зовлонгоо тvvнтэй нягт холбожээ. Ардын засаг vvнийг
айхтар мэдэж шашныг олны нvдний өмнө ил хөндөлгvй орхив. Гэвч vргэлж тvvний доогуур
дарь булж байна. Энэ учраас ардын засаг бол шарын шашинтай харш бөгөөд нэг нь нөгөөгөө
устгах тавилантай гэдгийг олонд ойлгуулах нь чухал юм. Мөн монгол хvний амьжирлага бол
хувийн хэдэн мал мөн. Ардын засаг бол олон тvмнийг мал хөрөнгөөс нь салгаж, бvхнийг мод
барьсан гуйлгачин болгох эцсийн бодлоготой гэж нийтэд ойлгуулах нь чухал. Yvнийг хийж
чадвал ардын засгаас олныг салгаж чадна.
Хоёрдугаарт ардын засаг бол улаан орос улстай дотно барилдалгаатай болж тvvнээс тусламж
дэмжлэг авч байна. Энэ учраас чадвал тvvнийг орос улсаас салгах, олныг орост дургvй
болгох, vvний тул элдэв яриа цуурхал гаргах, оросоос ирж байгаа барааг хvртэл муу хэлж
олныг авахгvй болгох. Yvний хажуугаар гадаадын хөрөнгөтөн улсуудтай холбоо барьж зэр
зэвсгийн тусламж авах. Бас энэ ажлыг бvтээхээр найдвартай хvнийг томилон явуулах.
Гуравдугаарт ардын засгийг эсэргvvцсэн олны хvчийг нэгтгэж цагийг тохируулан зэвсэг
барин vзэлцэх. Энэ дайн бол шамбалын дайн гэж олон сvсэгтэнд ойлгуулах хэрэгтэй ажээ.
Хамба удаан ярилаа. Ярьж байх завсраа байн байн хамрын шар тамхи татаж хөндий
ханиалгана. Нэгэн хэсэг цугларагсад дор бvрнээ бодол болон дуугvй сууж байтал <Би есөн
ланжуу буу олон хайрцаг сумтай билээ. Yvнээ энэ хэрэгт нийлvvлэхэд бэлхэн байна. Бас
ардын засгийн хvмvvс, тvvнийг талархагчдыг алж хороох ажлыг хийе гэж бодож байна>
хэмээн Бадарч хэлэв.
Хамба хvйтэн инээмсэглэснээ <Бадарч минь тэр бол тэнэг хэрэг. Нэг хоёр хvнийг алаад
ардын засгийг хөндөж чадахгvй. Харин олон тvмэн тvvнийг улам бvр шvтэх болно. Буу
зэвсгийн хувьд бол далайд дусаал нэмэр гэж сайн хадгалж бай. Нэгэн цагт хэрэг болно>
283
гэлээ.
- Ардын засаг хошууд шавьд өдий төдий танхим байгуулж байгаа нь эцэстээ манай
шигманын шашинд vлэмж хортой юм болохоор танхимыг олонд нэр хvндгvй болгох нь
чухал байна гээд гэвш лам, хамба руу харлаа.
- Тэр тvмэн зөв. Yvнийг хийхэд цагийг хvлээх хэрэггvй. Танхим гэдэг чинь сvvлдээ шашны
толгой дээр цахиур хагалах газар гээд нvдээ анивчин хэсэг дуугvй сууснаа өмнөх эрихээ авч
хэд шувтраад бид юуны өмнө нэгэн сэтгэлт улсаа олох хэрэгтэй. Тэгэхдээ тун нарийн хийнэ
шvv. Өчvvхэн боловч хазгай гишгэвэл ардын засгийн гарт орж их хэрэг унаж магад. Цамба
чи нөгөө Жамбалтай ярьснаа эдэнд хэлж өг гэлээ.
- Жамбалыг та бvхэн цөм мэднэ. Бид хоёр багаасаа vерхсэнийг ч мэднэ. Одоо тэр цэргийн
дарга болоод Ховдын хязгаарын цэргийн аж ахуйн даргын алба хааж байгаа. Yvгээр дайрч
өнгөрөхөд нь би хагас сар хамт наргилаа. Дарга болсондоо сэтгэл нь ханаад, ингээд зvтгээд
байвал жанжин ч болж магад гэж боддог бололтой. <Өвгөн чинь ардын засгийн нvvрэн дээр
муугvй амьдарч, төрийн төлөө зvтгэж явна> гэж уулзмагц надад хэлсэн. Надаас ардын
засгийг муу хэлсэн vг цухуйхын хамт <цэргийн даргын дэргэд ийм юм ярьж болохгvй> гээд
огт халгаагаагvй.
- Золиг чинь бидэнд гай тарих юм биш биз? гэж гэвш асуув.
- Чадахгvй. Энд өр алдаж аргагvй болоод хулгайн морь хямд vнээр авч баларсан. Бас мянга
гаруй сумтай гурван орос ланжуу надаар дамжуулж зарсан. Тэр ланжуу бидэнд буй. Ингээд
миний гарт орсон болохоор гай тарьж чадахгvй. Харин ч нэгэн цагт тус болно.
Энд цугларагсад ардын засгийг хэрхэн унагаах тухай ярьж байлаа. Гэхдээ тэдний хэн нь ч
хувийн өшөө хонзонгоос биш зөвхөн л шашин шvтлэгээ хамгаалах, нийт монгол vе улиран
дагаж ирсэн ёс заншлаа аврах сэтгэлээс болж ардын засагт өшсөн тухай ярина. Yнэндээ бол
цөм л ардын засгаас болж ямар нэгэн хохиролд учирсан хvмvvс байлаа.
Цамбын бодлоор бол ардын засгийн бодлогыг олонд гутааж, тvvний хvчин чадлыг
доройтуулахын тул хvн vнэмшмээргvй юмыг ч ярихаас буцахгvй ажээ.
Орос чихэр бол орос эхнэрийн мөөмний сvv гэж хvрээний лам нар ярьж эхлэхэд ийм тэнэг
ярианд хэн итгэх вэ гэж бодож байсан. Гэтэл хvмvvс худалдаж авах нь vлэмж хорогдсоныг
би нvдээр vзсэн. Том худал хэлэхэд арай ч тийм том худал хэлэхгvй байх гэж итгэх ёс байдаг
бололтой гэж Цамбын хэлснийг хамба, гэвш зэрэг хэд хэдэн хvн ихэд дэмжин зөвшөөрөв.
Бас ардын засгийг унагаахын учир гvрэм хийх, золиг гаргаж хараал хийх. Жигжидийн сор
залах зэрэг олон төрлийн хурал, ном хурахаар тогтов.
- Энэ бvхэн хэрэгтэй. Гэхдээ л бид нэгэн цагт шамбалын дайнд мордоход бэлхэн байх нь
чухал. Бидний өмнө цэрэг зэвсэгтэй догшин чаралба байна. Тvvнийг гагцхvv цэрэг зэвсгийн
чадлаар даран туулах болно. Богд ламын ариун шашны тvvхэнд зэвсэгтэй дайсныг зэвсгийн
чадлаар, мэстэнийг мэсийн хvчээр доройтуулж байсан удаа олон билээ гэж хамбын хэлэхэд
гэвш энэ vг гарцаагvй vнэн болохыг баталсан олон зvйлийг иш татан ярив.
Гэвшийн яриаг хамба толгой дохин, vлэмж таалалтай сонсож завсарт нь баталсан vгнvvд
нэмж байлаа.
- Гар хөдлөх цаг болсон. Гэхдээ би өнөө маргааш гэж байгаа юм биш шvv гээд хамба суудлаа
засах зуур олныг ажиглан нvдний булангаар харснаа гэнэт огцом дуугаар, - За тэгээд хэнийг
явуулах вэ? гэж тулган асуув.
- Хаашаа?
- Ванчин Богд тvвдээс оргож залраад, хятад нутагт ирээд байна. Юуны өмнө тvvнд
бараалхаж хэрэг явдлаа айлтгах нь чухал. Та бvхэнд итгэн хэлэхэд миний хvрээний багш
284
минь Ванчин богдтой холбоо барьсан. Биднийг хvчлэн хөдлөх цаг болсон гэж зарлиг
буулгасныг саяхан надад тусгай хvнээр хэлvvлсэн. Биднээс элч болж явахад хамгийн талтай
хvн бол Цамба байна. Олон лам нарын төлөг тохирсон. Цамбыг хил гаргаж өгөх хvн бол
Бадарч. Энэ хоёрын зам нь цагаан, мөр нь балархай байгаа юм. Тэдний замыг ямар ч
бартаагvй байлгахаар Гомбын сор зална. Сор залснаас арав хоногийн дотор мөрөө баруун
өмнө зvг гарган хөдлөх ёстой гээд Цамбыг ширтэн харлаа.
Хамба сvvлийн vед ардын засгийн эсрэг шургуу ажиллаж байгаа хvн, хvрээний нэгэн сэтгэлт
лам нартай холбоо барьж ойрын жил ардын засгийг унагаах зорилго тавин, энэ хэрэгтээ
гадаад орны тусламж олохыг хичээж байгаа бөгөөд дундаж холбоо нь Далай ламтай эрх
булаалдан тохирохоо болиод тvвдээс хөөгдөн дотоод монгол, Манж нутагт оргож ирээд
орогнож байсан Ванчин Эрдэнэ болж байлаа.
Алс холын аюултай замд явах дур Цамбад ч, Бадарчид ч байсангvй. Гэвч тангараг өргөсөн
болохоор шууд няцаж явахгvй гэж болохгvй. Элдэв гачигдал зовлон тоочин энэ удаа явахаас
чөлөөлж өгөхийг гуйсан боловч тус болсонгvй чихэгдэв.
Ванчин Богдод барих бичгийг хамба тvвд хэлээр зохион бичээд хэдэн хоногийн дараа
хvрээний лам нарыг ханиад томуунаас зайлуулах нэрээр Гомбын төмөр голтой сор залах
болов.
Цогчин дуганд сор залах хурал өглөөнөөс эхлэн хуралдаж оройн нар жаргахын vед төмөр
голтой, том улаан балинг дөрвөн лам дамжлан дуганы хаалгаар гаргахад хойноос нь өндөр
хоргой оройтой, булга татсан овоодой өмссөн улаан торгон дээлтэй хамба хадаг яндар
ишнээс нь зvvсэн урт төмөр пvрэв барин сvртэй чичилж, амьдрал нь шувтарч яваа хvний
хөндий бөгөөд зэвхий дуугаар ном уншин гарч ирлээ.
Балинг дагасан лам нарын урт цуваа аажим явсаар хvрээний баруун өмнө талд гарахад
хуурай модоор барьж шар тос нэвтлэн шингээсэн овоохой байлаа. Балин барьсан дөрвөн лам
хөл нийлvvлэн аажим алхаж явсаар овоохойд тулж зогсоход хамбын нvд нь гялалзан хоёр
хөлөө ээлжлэн урдуураа махийлган өргөж, гараа дээш нь цацлан цамнаж пvрэвээ гялалзуулах
нь сvржин бөгөөд эгэл жирийн хэрэг биш мэт харагдах ажээ.
Овоохойд гал хvрмэгц тос нэвтэрсэн хуурай мод шажигнан дvрэлзэж ёстой л тэнгэрт тулсан
гал оволзон асаж хар утаа оргилов. Хэнгэрэг цангийн дуу хvчтэй болж цохилт нь тvргэсэн
Хамбын пvрэвтэй гар балингийн том зэс царанд хvрэхийн хамт дөрвөн лам гал руу балингаа
шидэв. Yй тvмэн оч бужигнан хvмvvс шахцалдан галаас зайлав.
Хэсэг болсны дараа лам нар эргэж явахад дутуу шатсан балингийн vлдэгдэл олж идэх гэсэн
нохой банди нар л vлдэж билээ.
Yvнээс хэдхэн өдрийн дараа Ламын гэгээний хvрээ орох нэрээр дөрвөн морьтой хоёр хvн
мааньтын шилээр өглөө эрт давсан нь Бадарч, Цамба хоёр байж билээ.
III
Нялх ногооны анхилам vнэр ханхалсан зуны эхэн сарын найртай сайхан өдөр Цэнгэл уулын
хошуу захиргааны өмнvvр гарсан Тамирын голын нөгөө талын эрэгт саарал морьтой хvн ирж
буугаад хайрга дээр явган сууж нvvрээ угаав.
Баруун уулын орой руу хэлбийсэн нарны туяа тvргэн урсгалт тунгалаг голын мандал дээр
жирвэлзэн тоглож байгаа нь харсан бvхний нvдийг татна.
Эрдэнэ ус харан хөдлөлгvй сууна. Тvvний өргөн магнайд хэдэн vе vрчлээ байн байн тодрон,
285
заримдаа нvд нь хөдөлгөөнгvй болон гөлөрнө. Эрдэнэд бодох юм их байлаа.
Ардын засгийн хийж байгаа ажил бvхэн лам нар болоод эрх ямбаа хасагдсан ноёд тайж
нарын ил, далд эсэргvvцэлтэй тулгарч байлаа. Тэгэхдээ эдний хvч их бөгөөд гарт нь малын
ихэнх байсан болохоор тvvнээ тvшиж ардын засгийн ажлыг эсэргvvцнэ. Тэдний мал сvргийг
хариулан амьдардаг хvмvvс олон байлаа. Энэ учраас зарим ийм хvнийг танхимд хvvхдээ өгөх
буюу засаг захиргааны сонгуульд оролцвол хариулуулж байгаа малаа авна гэж айлгасан удаа
ч гарч байлаа.
Ард тvмний ихэнх хэсэг нь гvн бишрэлд автагдсан учир vvнийг ашиглан ардын засаг,
тvvний хийж байгаа ажлыг эсэргvvцнэ. Тийм бурхны номд, ийм гэгээний лvндэнд ардын
засаг тэгж устах ёстой, ардын засаг буй болсноос цаг зэвvvн болж байна гэж ярина. Ард олны
хvvхдийг бичиг эрдэмд сургах гэж хэд хэдэн сумын дунд тавин хvvхдийн орон тоотой
танхимууд байгуулав. Гэтэл тvvнийг устгахын тул чулуу мэрэхээс бусдыг хийх ажээ. Yvнээс
зарим хvн хvvхдээ танхимд өгөх дургvй болов. За тэгээд арайхийж хэдэн хvvхэд цугларуулж
авах дээр танхим дээр чөтгөртэй болов гэх буюу өвчин тахал хvртэл тарааж байлаа.
Хvvхдийг элдвээр ятган оргуулах нь бараг л ердийн явдал болжээ. Ингээд ажиллах
нөхцөлгvй болгоход нь аргагvй болж хөхөө өвлийн хvйтэнд нvvлгэж ч байлаа.
Танхимын хvvхдийн орон тоог гvйцээх гэж Эрдэнэ хvvхдийг айл, өрхөд оногдуулан дайчлах
шийдвэр хvртэл гаргаж билээ.
Энэ зун малын тооллого явуулсан нь маш бага тоо гарчээ. Шалтгааныг судлан vзвэл
баячууд, жас малаа vлэмж хэмжээгээр дарж, мөн зарим ядуу дунд ардыг ч энэ хэрэгтээ татан
оруулав. Мал дарах явдал хоёр vндсэн шалтгаантай байлаа. Нэг хэсэг нь зориуд ардын
засгаас хийж байгаа ажлыг эсэргvvцсэнээс мал сvргийг тооноос нуужээ. Энэ бол бага хэсэг
нь байлаа. Нөгөө хэсэг нь малын хөлд оногдуулах албан татвар, өртөөний албыг хорогдуулах
гэснээс малаа даржээ. Хэдийгээр эцэстээ энэ хоёр хэсэг нь засгаас өөрийн орны эдийн засгаа
зөв ойлгоё гэж хийсэн ажилд сvрхий хор хvргэсэн авч адилд vзэн тэмцэж болохгvй байлаа.
Эрдэнэ ардын засгийн төлөөний тvшмэлийн хувьд малыг дахин тоолуулах болж хошуудад
хvмvvс томилон явуулсан бөгөөд өөрөө Цэнгэл уулын хошуунд тооллого явуулахаар ирж
байгаа нь энэ билээ.
Урьд Итгэлт хэдэн малтай байсныг Эрдэнэ бараг л нас, шvд, зvс хvйсээр нь мэднэ. Гэтэл
саяын тоогоор Итгэлтийн мал хэдэн жилийн өмнөхөөс vлэмж хорогдсон байлаа. Ингээд
бодоход гаргасан тоо хуурамч нь эргэлзээгvй. Гэхдээ дахиад тоолоход дахиад дарна. Ахиулж
чадахгvй бол тавлан шоолно.
Даруулахгvй гэвэл нутгийн хvмvvсийг оролцуулах хэрэгтэй. Гэвч энэ бол ийм хялбар ажил
биш. Нэг хэсэг хvмvvс нутгийн ах дvvтэй өштөн болохгvй гээд дарсан малыг илчлэн
гаргахгvй. Нөгөө хэсэг хvмvvс бусдын муу vзэхгvй гээд хэлэхгvй. Гуравдахь нь айж зовоод
хэлэхгvй. Бас тэгээд энэ өргөн нутгийн аль хонхорт буюу модонд хичнээн мал дарж нуусныг
олоход бэрх.
Бэрхшээл саад их. Гэвч тоолох хэрэгтэй. Тэгэхдээ урьд гарснаас ахиулах нь чухал.
Эрдэнэ алгуур босож мордоод Тамирыг гатлав. Хир зэрэг гvн байсныг ч, бараг л мэдсэнгvй
бөгөөд нэг мэдэхэд Тамирын гол ард нь vлдсэн байлаа.
Хошуун дээр ирж удирдах хvмvvстэй ярихад хийсэн тоогоо буруу болсон гэж хэн нь ч
хэлсэнгvй.
Хошууны намын vvрийн дарга Гончиг <одоогийн байдлаар даруулалгvйгээр тоолох
боломжгvй байна. Манай хошууны хувьд бол маш бага дарсан байх даа> гэж хэлэв.
Бvх айлын малыг ганц өдөр зэрэг тоолбол vлэмж зөв тоо гаргаж болохсон. Гэвч тийм хvч
286
боломж байхгvй.
Эрдэнэ шууд мал тооллогодоо орсонгvй. Харин ирснийхээ маргаашаас эхлэн айл хэсэж
авгай хvvхэдтэй баахан ярьж, бас замд тааралдсан малын дотор ямар нэгэн содон тэмдэгтэй
нэгийг нь дотроо цээжилж байлаа. Бас хэд хоног Гончиг зэрэг хvмvvсийг ингэж ажиллуулав.
Иймэрхvv ажилласан нь сайн, муу хоёр талтай байлаа. Сайн тал гэвэл юу ч л гэсэн бэлтгэж
авсанд байв. Муу тал гэвэл тооллого дахин явахыг хvмvvс мэдээд бас бэлтгэв.
Эхний айлыг маш сайн тоолж, урьдахтай зөрvv гарвал хvнд торгож шийтгэвэл дараагийнх
нь дарахаас айх болов уу гэж бодлоо.
Мал дахин тоолох болсныг мэдсэн айлууд зvсэн бvрийн башир арга хэрэглэж эхлэв. Зарим
нь таслан зэлvvд газар хөөнө. Зарим нь урьд тоо явагдаж өнгөрсөн сумдын нутагт явуулна.
Зарим нь эхнэртэйгээ хvртэл өрх данс салгана. Луйвардах гэж бодоогvй л бол малын өрийг
өгөх дуртай болсон байлаа. Харин авлагыг бол яарахгvй болжээ.
Итгэлт юунаас хоцрох билээ. Мал дарж, албан татвар хөнгөлvvлэх ямар арга байдаг бол
бvгдийг хийж амжив. Хэсэг малыг өөр сумын нутагт явуулав. Хэсгийг зэлvvд нутагт гаргав.
Галсанг эхнэртэй нь хамт тусгай өрх болгож нэр дээр нь хэсгийг тоолуулах болов. Энэ
бvхнийг хийхэд хамгийн ойрын туслагч нь Сvрэн байсан бөгөөд <хvv минь хvнийг яаж мэдэх
вэ? Өндөр ахынхаа мэдэх содон малыг дарж болохгvй. Цаадахын чинь нvд тун гярхай шvv>
гэж тvvнд хэлдэг байлаа.
Ингэж бэлтгэсний дараа Итгэлтийн их гэрийн мал хошууны тэргvvн баяны сvрэг биш дунд
чинээлэг айлын зэрэгт хvрэв.
Эрдэнэ намын vvрийн дарга Гончиг, намын гишvvн хоёр хvний хамт цогчин жасын малыг
тоолж эхлэв.
- Суварган эвэртэй хvрэн хайнаг, далиу эвэртэй хар тарлан хайнаг тэргvvтэй хэсэг малаа та
нар мартаж орхих шиг байна гэж Эрдэнэ хэлэв.
Цогчин жасын нярав том тарган шар лам гайхсан байдалтай инээмсэглэснээ
- Тийм сvнсгvй ажил хаанаас хийх вэ. Дарга та лав ташуу болгоож байгаа байх гэлээ.
- Хайрханы арын модонд өнөө өглөө vvрээр оруулсан хэсэг адуу хичнээн юм байсан бол гэж
намын vvрийн дарга Гончиг шууд асуув.
Хэрэг буруу тийшээ эргэснийг ойлгосон жасын нярав сvрэгчин нартаа хандаж <би та нарт
нэг ч мал дутааж болохгvй тоолуулах хэрэгтэй гэж хэлсэн биш билvv. Энэ чинь юу болж
байна> гэж vлэмж сvржин бууж гарав.
Сvрэгчид нь бараг нэгэн зэрэг <би л мэдэхгvй > гэж хариулав. Энэ хариултыг хэдэн өдрийн
өмнө бэлтгэж билээ. Ингэж хариулаагvй хvн маргаашаас нь эхлэн жасын мал хариулж гэр
бvлээ тvvний сvvгээр тэжээх эрхгvй болох байжээ.
Гэвч баримт гэдэг хэцvv. Няравын магнайд хvйтэн хар хөлс бурзайж байлаа.
- За юу ч гэсэн та хvн явуулаад хайрханы ард нуусан адуугаа авчруул гэж Эрдэнэ тулгав.
Бvтэн хоёр өдөр Эрдэнэ нөхдийн хамт ингэж няравтай байлдсаны эцэст мал дарсан цогчин
жасыг хорин таван бодоор торгов. Эрдэнэ нөхдийн хамт мордоод явахад <Хэцvv чоно оо.
Орхон руу явуулсан малыг маань мэдээгvй нь л яамай. Мэдсэн бол дахиад хэдэн бодоор
торгох байсан шvv> гэж нярав бодоод өврөөсөө том хөх хадаг гаргаж хөлсөө арчив.
<Мал тооллогын тvшмэл Цогчин жасыг хорин таван бодоор торгожээ. <Дарсан малыг зvсээр
нэхэж байна гэнэ> гэсэн яриа Тамирын хөндийд салхи шиг тарж, малаа дарж байсан
хvмvvсийн сэтгэлийн мөсийг хайлуулан, цөн урсгав.
Заримтай нь хэрэлдэж, заримтай нь инээлдэж, заримыг нь торгож, заримыг нь сайшааж
явсаар мал тооллогынхон Итгэлтийнд очив.
287
Энэ vед Бат Улаанбаатарт багш нарын уулзалтад явсан учир эзгvй байлаа. Мал тооллогын
гийчид ирсэн гэж Итгэлт хонь гарган айраг, архи сөгнөв.
- Зарим айл малаа бодолгvй дарах юм. Юунд тэгж засгийн бодлоготой харгалдаж байдаг юм
бол доо гэж Эрдэнийн хэлэхэд Итгэлт нvдээ жартайлган их л гайхсан дvрс vзvvлэн сонсож
байснаа хоолойдоо янцаглан инээж
- Ухаанд нь ухна vхсэн дамшгууд. Юунд тийм тэнэг юм хийж байна вэ дээ. Төрийн сvлд гэж
нэг юм байдаг юм шvv. Миний хэдийг ч чи таван хуруу шигээ мэдэх болохоор би юу гэх вэ.
Салгаж тасалж өгсөөр байтал бараг юм vлдээгvй. Бас тэгээд чамайг ирсэн болохоор надад
бvр хэцvv байна. Хvv хvvхэн нь суусан хадмын сvлбээтэй болохоор Итгэлтийн малыг хөнгөн
тоолов гэж амьтан ярина шvv дээ. Эрдэнэ ээ энэ жил идэж орхих хэдэн мал байх юм.
Тvvнийг заавал тоолуулах уу? гэж асуув.
- Амьд л байгаа бол тоолох л болно доо.
- Би ч бас тэгж бодсон юмаа.
Итгэлтийн малыг бvтэн хагас өдөр тоолов. Гэхдээ ямар ч өө гарсангvй. Нэг хэсэг мал
байхгvйг Эрдэнийн хамт явсан нэг хvн vгvйлэв. Гэтэл тэр малыг Галсан мартсан болж,
тvvнийг Итгэлт золтой л барьж зодсонгvй. Бас нэг хэдэн vхрийн тухай яриа гарсанд <Та аавд
хувь болгоод өгчихсөн шvv дээ. Аав хөгшрөөд хэнд юу өгснөө ч мэдэхээ больжээ> гэж
Сvрэн хэлээд аврав. Тvvгээр ч барахгvй Сvрэн гарч Нямын руу Галсанг явуулан хэл хvргэж
билээ.
<Итгэлт чи л мал дараагvй байх даа. Нар баруун хойноос навтас нөмрөөд гарсан цагт чи
тооноос мал дарахгvй болох байх. Сvрэн хэцvv гэж Батын ярьдаг ортой л юм байна> гэж
Эрдэнэ дотроо бухимдавч тулгах баримт байсангvй.
Ингэж байтал Эрдэнэтэй ирсэн нэг хvн Итгэлтийн зэргэлдээ хошууны айлд өгч маллуулсан
бөгөөд энэ тоондоо оруулаагvй зуугаад хонины тухай гэнэт санаж яриа гаргахад аргагvй
болсон Итгэлт <юу байдаг билээ. Би л огт мэдэхгvй юм гаргаад ирлээ> гээд Сvрэн рvv
харлаа.
- Аав та мэдэхгvй. Би өгсөн юм. Тэгээд өөр хошуунд байгаа юм болохоор тэндээ тоолуулдаг
юм байх гэж бодоод хэлээгvй юм гэж Сvрэн хэлэв.
- За Итгэлт минь саяын тоо, урьдах тооноос олон малаар зөрж байна. Тэрхvv малаа дутуу
тоолуулсан учир таван бодоор торгоно доо гэж Эрдэнэ хэлж билээ.
Ингээд тоочид явжээ. <Би мөрийтэй шатар тоглодог байсан бол манай Сvрэнгээс уран
бэрийн хожил гарах байсан даа> гэж Итгэлт бэрээ магтсан ба харин хонь сааж байсан
Солонгын дэргэд очиж <Хадам эцэг чинь, манайхыг таван бодоор торгож сэтгэл нь ханаад
явлаа. Итгэлт мөчөөгөө өгөхгvй дээ> гэж шvд зуун, зэвvvн хэлэв.
Солонго хариу юу ч дуугарсангvй. Гэвч нулимс бvрхсэн тvvний нvд <хадны завсар
хавчуулсан халиуны зулзага хөөрхий> гэж дуулж байлаа.
Эрдэнэ мал тооллогоо дуусаж дvнгээ гаргавал Цэнгэл уулын хошуунд урьдах тооллогоос
арав гаруй хорь шахам мянган мал илvv гарсан байлаа. Энэ бол бага хэрэг бишээ.
IV
Тамирын хөндийд өгөөмөр намар болов. Зvvн хойшоо харсан өргөн амны адаг, дэлгэр
цагаан талбай дээр хоёр том эрээн майхан байх бөгөөд эргэн тойронд нь өдий төдий зvсэн
бvрийн өнгөтэй том жижиг майхан, чөдөртэй буюу уяатай морьд харагдана. Зарим майхны
гадна тvлж байгаа галаас хөх утаа суунаглан байлаа.
Энд шагай харваж байлаа. Баруун талын майхны vvдэнд дөрвөн хvн суугаад хоймор нь
тавьсан шагайг харваж байлаа. Хоёр талаар нь зэрэгцэн суусан хvмvvс янз бvрийн
288
хоолойгоор уухайлах бөгөөд вандан дээр ганц шагай vлдсэнийг харахад тоглоом тэмцэлтэй
болж байгааг гэрчилнэ.
Хонгорын зvvн гарт суусан дөч эргэм насны бvдvvн лам харвах болоход зvvн талын эхэнд
суусан хижээл хар хvн <мэргэн минь хичээж vзээрэй. Хожиход ганц хуруу дутуу байна шvv>
гээд хахир паргиа дуугаар уухайлахад бусад нь тvрэв.
Лам хуруугаа мулталж орхив. <Дутаж байна. Мэргэн минь> гэж хижээл хар хvн хашгирав.
Хонгор өвдөг дээрээ хашлагаа зоож том гэгчийн дугуй ясан сум тавиад дунд хуруугаа vлэв.
- Манай баг, vхэх сэхэх чиний гарт шvv гэж баруун талын магнайд суусан ханхар эр хэлээд
хоолойгоо засав.
Хонгор инээмсэглэх мэт болсноо хуруугаа мултлав. Сум гялалзан нисэж тас гэж буухад
жижигхэн шагай vсрэн ор сураггvй алга болов. Хvмvvсийн уухайлах дуу гэнэт хадан хэсэг
vргэлжлэв.
- Залуу байхад ч ийм л байдаг сан.
- Yзvvлээд өгч байна даа.
- Сум нь эгээ л бууны сум шиг байх шив гэх зэргээр Хонгорыг магтаж байлаа.
- За яахав. Дvvжин тавьж орхиё гээд зvvн талын оройд сууж байсан хижээл эр өврөөсөө
хайрцагтай шvдэнз гаргаж толгойг нь хугалаад тавив.
Тэмцэлтэй болж байгаа энэ шагайг харахаар олон хvн цугларав. Гурван хvн оносонгvй.
Хонгорын ээлж болов. Удаан гэгч нь онилж байгаад тавив. Вандан дээр гал манас гэхэд
мэргэн харваачийг магтах дуу битvv шуугилдаан, уухайлах дуу майхныг доргиулж байлаа.
- Аргагvй л шагайны дэргэд сууж байхад зовмооргvй харваач байна даа.
- Өчигдөр жавхтай хvнтэй дvvжин өрсөлдөж харваад хожиж байхыг нь би харсан.
Олны магтаалд хөгжин инээмсэглэснээ Хонгор сум хашлагаа хадганд боож өвөртлөөд босов.
- Чи ч харваач эр юм аа гээд танил нэг залуу нь Хонгорын замыг хаав.
- Сайн байна уу. Аз хvv байвал ёоз хvvгээр хожно гэдэг л болж байна гээд Хонгор урамтай
инээв.
- Сайн хө. Аз сохор, хуруу мэргэн гэдэг юм даа.
- Чи дороос ирэв vv?
- Тийм. Сумаас гараад ирлээ.
- Ногоон тохойд манайх харагдана уу?
- Юм харагдаагvй шvv. Чи гараад удаж байна уу?
- Өвгөн чинь арваад хонож байна. Уг нь манайх ногоон тохойд л байсан юмсан. Нvvж орхиж
л дээ. Аав Сvрэн хоёр дvрэвсэн юм шиг нvvдэг улс даа гээд Хонгор нарийхан бөгөөд урт
цагаан шvдээ яралзуулан инээмсэглэв.
Хонгор нэрэлхэж арваад хонож явна гэжээ. Yнэндээ бол гэрээс гараад хорь гаруй хонож яваа
юм. Энэ хооронд хийсэн ажил гэвэл шагай харвасан. Ерөөсөө Хонгорын хийдэг ажил нь сайн
морь унаж, айл хэсэх, тоглох, дарвиж айраг, архи эргvvлэх, найр наадам хэсэх л юм.
Гэртээ очиход аав, эхнэр хоёр нь нэг бол юм хийж байна. Эсхvл ажлын тухай ярьж байдаг
бөгөөд vvнийг хараад Хонгорын залхуу хvрч <насан турш л юм хийх буюу vvнийг ингэе,
тvvнийг тэгье гэж байхдаа уйддаггvй хачин улс шvv> гэж боддог. Гэхдээ Хонгор эхнэртээ
дургvй болсон хvн огт биш. Харин тvvний нэг хөгийн амьдралаас уйдсан хvн байлаа.
Сvрэн ямар нэгэн ажил хийж гvйцээд буюу олзтой ажил сэдэж бодоод хязгааргvй баярлан
ярихад Хонгор шал өөр юм бодож суудаг билээ.
Сvрэн энэ жил эсгийгээ толгойлж хийлгvvлээд тvvндээ баярлан <Чи манай эсгий ямар
болсон гэж бодно. Аав ойрын жил ийм олон, ийм чансаатай эсгий хийгээгvй гэж хэлсэн. Би
289
чамд зориуд тохмын эсгий хийсэн. Удахгvй улаан цэмбээр эмжээд өгнө> гэж баяртай
харахад нь <Сvрэн минь мориор vргэлж шогшдог хvн элэгний өвчтэй болдог юм гэдэг шvv>
гээд Хонгор эвшээв.
- Би ажил бодож байхгvй бол чи шагай харваж чадахгvй шvv дээ гэж Сvрэн урамгvй хэлснээ,
- Чи маргааш голын урд гарвал Дамбыг намрын ноос авчирч өг гэж хэлээрэй гэлээ.
Эцэг, эхнэр хоёрын алин нь ч Хонгорын ингэж явахыг хvчтэй зэмлэдэггvй. Итгэлт хааяа нэг
хэлэхэд Хонгор ёстой л нэг чихээрээ оруулж нөгөөгөөрөө гаргана.
Өнгөрсөн өвөл Сvрэнгээс хvv гарсан бөгөөд тvvнийг Идэр гэж нэрлэсэн. Тэр хvvхэд vргэлж
л Должинтой байдаг. Хонгор хvvдээ хайртай. Гэвч тvvнийг ховорхон барьж vзсэн.
Хонгор майхнаас гарч тэнvvн тааламжтай суниах зуур <Харьдаг хэрэг ээ, нөгөө морь минь
хаа байдаг бол> гэж бодоод явах гэтэл ард нь нэг хvн <За Хонгор мэргэн. Манай баг босоо
тоглосны найраа манайд хийнэ. Хамт мордоцгооё> гэлээ.
- Өнөөдөр нэг гэрийн бараа хардаг юм бил vv гэж бодож байсан юмсан.
- Тэр яахав. Маргааш л явахгvй юу. Чамайг ноцтол аваад хаяхад чинь Гончигийн багийнхан
муужран унах шахсан шvv гээд чанга дуугаар тас тас инээв.
Найран дээр Хонгор голлож, тvvний мэргэнийг хvмvvс ам амандаа магтаж байлаа. Нилээд
согтсон Хонгор морь харахаар гэрээс гарлаа. Баруун хойноос салхи нэг vе бvлээн, нэг vе
сэрvvн холилдон vлээнэ. Тарга хvчээ авсан хоттой хонины хивж яраглах чимээ vргэлжлэн
шуугина. Цэлмэг тэнгэрт vдшийн од сvvмэлзэнэ. Толгой нь vл мэдэг манаран, нvvр нь бvлээ
татан нэг л аятай ажээ.
Өмнөөс нь хоёр хувин дvvрэн ус барьсан залуу бvсгvй Тэрбиш ирлээ. Тэрбишийн нөхөр
Раднаа өнгөрсөн хавар цэрэгт дайчлагдан явжээ. Урьд хурдан морь хамт унаж байсан
болохоор Тэрбишийг Хонгор сайн мэднэ.
- Сайн байна уу? Тэрбиш танайх чинь энд билvv?
Раднаагийнх энд гэдгийг Хонгор сайн мэднэ. Гэвч яриа эхлэх гэж ингэж асуув.
- Сайн. Чи сайн уу? Манайх тэр шvv дээ. Заримдаа чи овоохой дайрчих гээд л гардаг юм байх
чинь билээ гээд Тэрбиш хөгжилтэй инээв.
- Согтож орхилоо. Танайд орж унтъя. Хөөхгvй биз.
- Сvрэн мэдвэл толгойг чинь хага цохино доо гээд Тэрбиш усаа тавив.
- Раднаагаас сурагтай юу?
- Улаанбаатар хотод байгаа. Хот орвол уулзаад авгай чинь мэнд гялалзаж байна гэж
хэлээрэй.
- Болъё. Хэрэгт орно.
- Чи ч хаширдаа л амьд яваа хvн байх даа.
- Айж явбал аминд өлзийтэй хө гээд Хонгор согтуу хvний бvдэг хоолойгоор инээв.
- Тэрбиш хувинтай усаа авч хөдлөхөд нь Хонгор vл мэдэг ганхан <хvлээж бай> гээд хойноос
нь дагав.
Маргааш нь vvрийн гэгээ тvгэн цайх vед Раднаагийн гэрээс нэг хvн гарч нөгөө гэрvvд рvv
хялалзан харсаар уяж хоносон морио унаад зvvн тийш явлаа. Энэ бол Хонгор байж билээ.
Өнгөрсөн оройн уусан нэрмэл толгойг нь ангалзуулж эхэлсэн тул холдож чадалгvй нэрж
байгаа айл бараадан орой нь Раднаагийнд амьтан унтсан хойно буцаж ирлээ.
Анхны өглөө Раднаагийн гэрээс vvрээр мордсон Хонгорыг харж амжсан нэг хvvхэн
<Итгэлтийн Хонгор Раднаагийнд хоноод явсан шvv. Тэрбиш ч зvрхтэй золиг юмаа. Битгий
хvнд хэлээрэй. Сvрэн дуулбал газар тэнгэр нийлvvлнэ шvv> гэж найздаа хэлжээ. Тэр найз нь
бас нэг хvvхэнд <Хонгор, Тэрбишээс салахаа больсон гэнэ. Тийм сайхан эхнэртэй байж хөх
290
мантуугаар яана даа. Өвгөн минь битгий хvнд яриарай. Ховонд орж баларна шvv> гэв.
Ингээд Раднаагийнд хоёр дахь оройгоо гэтэн ирж байхад урьд шөнийн явдал нь Тамирын
хөндийд сvvлийн сонин болон нэг хvvхний амнаас нөгөө хvvхний чихэнд дамжиж явсаар
Сvрэнгийн чихэнд өрөмдөн орлоо.
Yvр цайж гэрийн доторхи бvх юм тодорсон vед Хонгор сэрээд ухасхийн босоод тvргэн зуур
хувцаслан гарах гэхэд нь <Аяга сvv ууж, өлөн элгээ тайлаад яв л даа> гээд Тэрбиш өндийв.
Тvvний жартганан тоглож байгаа нvд <Би сайхан байна уу? Сvрэнгээ мартаж орхив уу?> гэж
асууж байлаа.
- Зvгээр гэж Хонгор ёворлосон дуугаар хэлээд шууд гарахдаа «Эрvvл байсан бол эднийд би
хаанаас буцаж ирэх билээ дээ. Заяа нь орхисон толгой, тvй гэж дотроо хэлээд мориндоо
мордон ямар нэгэн юманд хөөгдөж зугтан буй мэт гэрийн зvг давхилаа.
Нvд нь бэлцийн цагариглаж, царай нь шарлан vрчийгээд базаж vнгээд хаясан муутуу цаас
шиг болсон Хонгорыг гэртээ ороход Сvрэн оёж байсан дээлээ тvлхэж орхиод биеэ хураан
муухай харлаа. <Булай амьтан. Чи мэдээгvй юм гэж санаж байна уу? Зvгээр өнгөрөх байх аа>
гэж тvvний хорслоор дvvрсэн хоёр хурц нvд хэлж байлаа.
Ирэх бvрийд баяр хөөр болж, болсон явдлыг тоочин ярьдаг эхнэр нь ер бусын байхыг хараад
хэрэг биш болж паян задарсныг ойлгосон Хонгор, гэмт хvн гэлбэлзэнэ, дайрт морь
далбилзана гэгчээр гөлөлзөн яахаа мэдэхгvй байлаа. Тулганы хажууд товшрогдон суугаад
гаанс тамхиа гаргаж нэрэх гэснээ <Миний тамхи хаана байгаа вэ?> гэж сулхан асуув.
- Энд байна гэснээ Сvрэн vсрэн Хонгорын баруун чихнээс базаж аваад тохиолдсон газраа
балбаж гарлаа.
- Yгvй чи яаж байна,болиоч дээ, ёо гэж зайчин байлаа.
- Барагтай дарлаарай. Чамд огт дарлуулахгvй.
- Хэн чамд юу ярьж орхив оо.
- Тийм бий. Тэрбиштэй чи яана гэнээ. Хар ухна! гэж хашгираад улам хvчтэй балбав.
Хонгор арай гэж Сvрэнгийн гараас мултран салаад гэрийн нөгөө талд зайлан гарав.
Сvрэнгийн нvд гялалзан vсчиж гартаа өртсөн бvхнээр шидлээ.
Хонгор шидсэн юмны заримыг барьж авна. Заримаас нь зайлна. Гэвч дэнгийн цөгц баруун
нvдэн дээр нь яг буугаад доороо хөхрөн хавдав.
Сvрэн баахан харааж нvдэж аваад хэнэггvй гарлаа. Итгэлт хvvгээ ирэхийг хараад орох гэж
гэрт нь ойрттол бэр нь нөхрөө газар доогуур ортол хараан, нvдэж байхыг сонсоод орж
чадалгvй буцаж хонины хотонд орж модон хvрз барин арилгаж байгаа дvр vзvvлэн чагнав.
<Дамшиг чинь юу хийж орхисон юм бол. Сvрэн ч Должин биш дээ. Болгож тавина. Нvд
амыг нь бvлт цохичихгvй байгаа даа... Эмээ толгой дээрээ гаргасан хvн их шившиг болно>
гэж дотроо бодон хvvгээ харамсаж байлаа. Гэвч орж нэг л чадсангvй ажээ.
Сvрэнг хараад модон хvрзээрээ тvргэн тvргэн ажиллаж эхлэв. Сvрэнгийн царай минчийн
улайгаад нvд нь эрчилжээ.
- Аав та хот арилгаж байгаа юм уу?
- Тийм. Би хот арилгаж байна. Та нар чинь юу болоод л хашгиралдаад байна даа?
- Юу ч болоогvй. Архи ууж ирээд агсагнаж байхгvй юу гээд их гэрт орж хөөрч байгаа
тогоотой сvvг юу ч болоогvй юм шиг самарч эхлэв.
Тэр өдөр Хонгор гэрээс гарсангvй. Бас хэн ч тvvнийг орж хөндсөнгvй. Маргааш нь хөх
булуу болсон нvдтэй Хонгорыг гvvний зэлэн дээр очиход нь <Юу болоов? Нvд чинь гэж
Итгэлт асуухад <Мод vсрээд цохичихсон юм> гэж ажиггvй хэлээд царай нь vл мэдэг улайв.
- Тvлээ сэрэмжтэй хагалж байхгvй дээ гээд Итгэлт барьсан унагаа чагтлах зуур <дамшиг
291
чинь нуух санаатай> гэж бодон дотроо инээж билээ.
Хонгор нэг хэсэг тэнэж алга болохгvй байснаа Төмөрийн өгсөн бор морь, өөр нэг морьтой
хамт хэд хоног сойж унаад нэг өдөр алга болов.
Хоёр долоо хоног шахам болоод ирэхдээ арван хэдэн согоо шиг морь хөөн авчирч билээ.
V
<Цэцэрлэг мандалын аймгийн намын хороо> гэж улаан шунхан будагтай гуунд шиллэн
хийсэн хаягийг халзтай том цагаан эсгий гэрийн тотгон дээр хоёр хvн хичээнгvйлэн хадаж
байв.
- Тэгш болж уу хараач.
Том янхир биетэй нарийхан боловч урт хар гэзэгтэй дунд насны эр гэрээс гурав дөрвөн
алхмын зайд очиж зогсон өрөөсөн нvдээ аньж саравчлан харснаа <догь болж шvv> гэлээ.
Нөгөө пагдгар биетэй эр нь амандаа зууж байсан хадаасаа авч ширэн уутанд хийгээд алхаа
ишээр нь тvрийлэх зуур <Дарга аа гvйцлээ> гэж бvдvvн паргиа дуугаар хэлэв.
Гэрээс Эрдэнэ гарч, vvдэн дээр хадсан хаягийг ажиглан харж байснаа <Болох нь ч болж. Уг
нь алтан хvрээтэй гуунд том улаан vсгээр бичээд хийсэн бол зvгээр байж дээ> гэлээ.
- Тэгж гоёод яах юм бэ? Ямар бурхны гуу биш гэж бvдvvн эр хэлэв.
- Yvн дээр юу гэж бичсэнийг та мэдэх vv?
- Ална гэсэн ч мад шvv дээ гэж бvдvvн эр инээв.
- Цэцэрлэг мандалын аймгийн намын хороо гэсэн vг шvv дээ
- Гууны нь хvрээнд арслан барс сийлж хийе. Дарга та бичгийг нь гараа гаргаж байгаад бичиж
өгнө vv гэж бvдvvн хэлэв.
- Арслан барсаар яах нь вэ? гэж янхир эр асуув.
- Ардын нам маань хvчин төгөлдөр, сvр бадрангуй гэсэн билэг тэмдэг болно шvv дээ.
- Тэр зөв. Та хийгээд орхиорой. Би бичгий нь бичиж өгнө гэж Эрдэнэ хэлжээ.
- Эрдэнэ Цэцэрлэг мандалын аймгийн намын хорооны даргын ажлыг хийж байгаа бөгөөд
гэртээ байх нь ховор, бараг л хошуудаар явж ажиллана.
Нэг удаа Хан өндөр уулын хошуунд дvvгийндээ очиж ирэг гаргуулан өнжив. Ах дvv хоёр
засаг төрийн бодлогын тухай ярьж байхыг Өлзий их л хичээнгvйлэн сонсож байснаа.
- Би ч ардын засгийн хvчээр жаргаж байна. Харин урьд надтай адил байсан ядуучууд юу олж
авсан бэ. Юу ч олоогvй. Та нар Даансран өвгөнийг хар л даа. Бахь байдаг Гонжоо тайжийн
хонь дагаад, хараалгаж, заримдаа зодуулаад л явж байна.
Эртvvд туранхай ямаа мөлхөө шард өгч орхиод ухаан алдтал ташуурдуулж байхыг би
харсан, хөөрхий минь. Энэ жил жаран нэг хvрч байгаа амьтан шvv дээ гээд толгойгоо сэжлэн
гаслав.
- Одоо цагт зодуулна гэдэг чинь юу гэсэн vг вэ? Хонийг нь хаяад явчихгvй юу. Хошуу
тамгандаа хэлэхгvй юу гэж Эрдэнэ хэлэв.
- Яаж амьдрах вэ? Тэр чинь Гонжоо тайжид зарагдсаны хvчээр бор хоног залгаж яваа хvн
шvv дээ. Хөөж орхивол эрvv толгой зодолдуулах юм vгvй болно. Бас тэгээд хvний буяныг
идэж байгаад эзэнд нь муу юм хийвэл ачийг усаар гэгч болж нөгөө заяа чинь зайлж орхино.
Ардын засаг тvvнийг тэжээхгvй шvv дээ гээд Өлзий тамхиа нэрж татлаа.
- Ардын засаг тvvнийг хамжлага биш болгосон. Эрх чөлөө өгсөн, тvvнийг дарлавал төрийн
хууль өмгөөлнө шvv дээ.
- Гэхдээ тvvнээс болж гэдэс нь цадахгvй «Ээ дээ хоол олж иднэ гэдэг vv, амаргvй эд шvv хvv
минь» гээд буурал толгойгоо сэгсрэхэд vзvvрт нь сур уясан шодон гэзэг модолзож байлаа.
292
Аймаг руугаа буцаж явахдаа Эрдэнэ энэ ярианы тухай их юм бодов. Өлзийн яриа гэнэн
боловч тvvнд vнэн юм их байлаа. Өнгөрсөн жил Намын Төв Хороон дээр болсон нэг яриан
дээр ядуу хvмvvсийн амьдралыг яаж сайжруулах тухай ярьж удтал маргалдсан юм. Эрдэнэ
тэр ярианд идэвхитэй оролцож нилээд юм ярьсан. Нэг хэсэг хvмvvс Феодал болон жасын
хөрөнгийг хурааж ядуучуудад өмч болгон хувааж өгөх хэрэгтэй гэж байлаа. Нөгөө хэсэг нь
өмч болгон өгч болохгvй. Харин улс хурааж аваад ядуу хvмvvст хөлсөөр хариулуулж
амьдралыг нь сайжруулбал зохино гэнэ. Гуравдахь хэсэг нь тэр хөрөнгийг хураах цаг
болоогvй бөгөөд хураах юм бол улс орны эдийн засагт vлэмж хохирол учирч хожим
гашуудавч барахгvй болно гэж байлаа. Эрдэнэ нэгдvгээр хэсэг хvмvvстэй санал нийлж
байсан.
- Феодал болоод Жасын хөрөнгийг шууд хурааж ядуучуудад өмч болгон өгсөн цагт бид,
олонхи хэсэг нь өлсөж, цөөн хэсэг нь язартлаа идэж байдаг ёсыг устгаж чадна гэж Эрдэнийг
хэлэхэд нэг хvн босож <феодал гэж хэнийг хэлэх вэ?> гэж асуув.
- Ноёд, тайж нарыг л хэлнэ.
- Ган хийх нохойгvй буюу зөвхөн амьжиргааны хэдэн малтай хохь тайжийн хөрөнгийг бас
хураах хэрэг vv?
- Гэхдээ тэд бол олон биш. Бодын тоогоор тогтоож болох мэт санагдаж байна.
- Хэдэн бодоор?
- Yvнийг ярьж байж тогтоох нь зөв юм.
- Олон бодтой суман эрийн хөрөнгийг яах вэ?
- Жасын хөрөнгийг хураахад ард тvмний санал сэтгэл эвдрэхгvй юv? Олон тvмний дотор
шашин их хvчтэй байгаа шvv дээ гэх зэрэг өдий төдий асуудлыг дөрвөн зvг найман
зовхисоос тавьж гарлаа. Эрдэнэ энэ олон асуудалд аргагvй самгардав.
- Урьдаж феодал, жасын хөрөнгийг хураах нь зөв vv? Аль буруу юу? гэдгийг шийдэх нь
чухал. Тэгээд хураах нь зvйтэй гэтэл хэний хөрөнгийг хэзээ яаж хураах, дараа нь тэр
хураасан хөрөнгөө яах вэ гэдгийг нарийн бодож тогтоох хэрэгтэй гэж хэн нэг хvн хэлэхэд
Эрдэнэ харвал намын төв сургуулийн нэг сурагч залуу байлаа.
- Манай ард тvмний дунд шарын шашин vлэмж хvчтэй. Энэ учраас одоо vед сvм, хийдийн
хөрөнгөнд халдах нь олны санаа сэтгэлийг эвдэнэ гэсэн vг. Харин хар феодалын хөрөнгө бол
өөр хэрэг гэж бас нэг хvн хэлэв.
- Хар шар феодал ямар ялгавартай юм бэ? Адилхан л ардыг дарлан мөлжигч шvv дээ.
- Нарийн бодож vзвэл тун их ялгавартай.
- Нэг нь лам дээлтэй, нөгөө нь хар дээлтэйг ялгавар гэж vзэхгvй бол яг л нэг хэвийн боов.
- Их хөрөнгөтөн, олон зарцтай суман эрийг яах вэ? гэдэг чинь сонин асуудал байна шvv.
- Хичнээн хөрөнгөтэй байлаа гэсэн ч суман эр гэдэг чинь ард гаралтай хvн. Манай засаг бол
ардын засаг гэх зэрэг удаан маргалдав.
Бараг бvхэл өдөр vргэлжилсэн энэ маргалдаанаас ямар нэгэн шийдвэр гараагvй. Гэвч
оролцогсод бvхэн их юм бодож гарсан билээ.
Төмөр бол энэ талаар тодорхой саналтай байлаа. <Тайж угсаатай бvхний хөрөнгийг хурааж
ядуучуудад өгвөл зохино. Одоо тэд өлсөж, бид жаргах цаг болсон. Шилэн жинстэй хохь
тайж, чадал хvчин зааж баймаажин овоо хэдэн малтай болсон суман эрийг ухаан алдтал нь
ташуурдаж орхиод ямар ч зэмлэлгvй өнгөрч байхыг би vзсэн. Одоо угсаагаар ярих цаг
болсон> гэж хэлдэг байлаа.
Төмөр ингэж vзэх шалтгаан хоёр байлаа. Нэгдvгээрт гэвэл хуучин монголд тайж л гэвэл
цагаан ястай, тэнгэр угсаатан гээд тvvнээ далимдуулан ард олонд тvмэн зовлон тарьж байв.
293
Өдөр шөнөгvй ажил хийж баймаажин хэдэн малтай болсон хvн зөвхөн ард угсаатай учраас
өртөөний хvнд албыг хийж байхад тайж нар өртөө унахаас өөр юу хийж байлаа даа. Засагт
хааны хошуу наадам дээр vзvvрт хоёр бөх vлдэж билээ. Нэг нь хохь тайж, нөгөө нь овоо
хөрөнгөтэй суман эр айлын хvv байлаа. Гэтэл Гомбожав хааны зарлигаар ард хvнийг нь
барилдуулалгvй буулгуулж байсныг Төмөр хараад сэтгэл нь нь хорсол, жигшлээр дvvрч
байсан. Хоёрдугаарт энэ хооронд Төмөр тавь гаруй цэврvv шиг бодтой болжээ. Yvнийг
хэнээс ч булааж аваагvй. Зөвхөн өөрийн хvч чадлаар Дулмаатайгаа жаргалтай чинээлэг
амьдрахын тул олж хуримтлуулсан билээ.
Энэ хэдэн мал бол нэг ёсондоо Төмөрийн баяр баясгалангийн vндэс болжээ.
Энэ учраас нэгэн хэсэг баян чинээлгийн нь хөрөнгийг хурааж, нөгөө хэсэг ядууд өгөх нь
зvйтэй гэж Эрдэнийн хэлэхэд Төмөр
- Баян хоосон гэхгvй, тайж ард гэж ярина. Одоо цагт ажиллаж чадвал хэн ч хэдэн малтай
болж чадна. Харин тайж нараас бол эцэг өвгөдийн хариуг авах хэрэгтэй гэж Төмөр хэлдэг
юм.
Эрдэнэ буцаж ирээд хэдэн өдөр сууж баймаажин намын төв хороонд феодал, жасын
хөрөнгийг ойрын vед хурааж, ядуучуудад ам бvлийг нь харгалзан хувааж өгөх тухай өөрийн
саналыг бичжээ. Гэтэл хариу нь ирсэнгvй.
Өвөл нь аймгийн өмнөд хэсэгт сvрхий зуд болж ядуучуудын амьдрал vлэмж хvнд болсноор
барахгvй зарим газар өлсгөлөн гарлаа. Эрдэнэ тэр зvг тvргэлэн очиж хошууны жасуудад маш
их хэмжээний хvнсний зvйл байгааг мэдээд гол хvрээний хамба ламтай уулзаж зовлонд
нэрвэгдэгсдэд будаа гурил өгөх тухай ярьсанд лам их л уриалган зөвшөөрч, хэзээ хөсөг ирсэн
цагт нярав нараа байлгаж байна гэж билээ.
Эрдэнэ гурав хоногийн дотор гуч гаруй тарган тэмээ, дөрвөн хvн дайчилж хошуу хvрээний
гол жасын хашаанд орлоо. Гэтэл хэсэг лам нар ирж Эрдэнийг тойрон зогсоод нэг ханхар том
биетэй гуч орчим насны лам өмнө нь ойртон
- Энэ гэнэтийн гийчин чинь юу билээ? гэж хэгжvvн асуув.
- Будаа гурил ачих гэж ирсэн хvмvvс.
- Хэн гудрах нь вэ? гээд ханхар лам ташаагаа тулан цээжээ займчин хөдөлгөв.
Эрдэнэ тэр ламыг нvдээ цавчлан ажиглаж хэсэг зогссоноо
- Өлсгөлөн гараад, улс амьтан vхэх гэж байгааг та сонссон уу? гэлээ.
- Хvрээ хийдээс болж зуд болоогvй. Тэр зуд болгосон тэнгэр бурхнаасаа очиж будаа гурил
авахгvй юу. Манай энд зудын будаа байхгvй гэхэд тойрсон лам нар хөгжилтэй инээлдэв.
- Бид танай хамбатай ярьсан шvv дээ.
- Хэнтэй ярьсан чинь бидэнд падгvй. Будааны чинь сав бvтэн дээрээ ирсэн замаараа сурсан
дуугаа дуулаад морилбол зvгээр байх шvv.
- Ард тvмэн өлсгөлөнд нэрвэгдээд байна юу ч л гэсэн бид будаа гурил ачна. Нэг ч удаа
авахгvй, хэдэн удаа авна гэж эрс хэлээд Эрдэнэ хөдлөх гэтэл ханхар лам мөрөн дээрээс нь
барьж авлаа.
Эрдэнэ хvчлэн угзарч тавиулав. Гэтэл ханхар лам <навсартал чинь цохиод өгөх дээр нэгийг
бодох ухаантай болох байлгvй дээ> гээд Эрдэнийг цохилоо.
Энэ лам нарын зодоонд нэвтэрхий хvн юм. Хvрээнд тусгайлан очиж нэртэй зодоочин нартай
халз тулж хэд хэдийг нь дийлснээр <махан муна> гэдэг хочтой болсон ажээ.
Эрдэнэ тэнцvvрээ алдаж гэдрэгээ алдлан унав. Гэвч тvргэн босож ухасхийн <махан муна>-
ыг барьж аваад тонгорч орхисонд ард зоогоороо пидхийн унав. Эргэх гэтэл олон лам тал
бvрээс нь довтлон ирж нvvр, нvдгvй балбаж гарахад жинчдийн зарим нь туслахаар ирсэн
294
боловч харчуул дийлэгдэж хөх булуу болоод тэмээгээ хөтлөн хvрээнээс гарлаа.
Жинчид ёстой л навсайтал зодуулаад явсан хойно лам нар дээр хамба лам ирж <махан
муна>-ыг сайшаан <олуулаа болоод буцаж ирж магад. Нэмж өгөөд явуулдаг юм шvv. Тэр
Эрдэнэ гэгч надтай дахин уулзвал юмаа өгөхгvй гэж хилэгнэсэн лам нарыг би яаж ч чадахгvй
гэж хэлнэ. Харин хvн алж болохгvй шvv. Тэгвэл бид буруудаж цэрэг ирээд сvйд хийнэ> гээд
явжээ.
Жинчид хийдийн захад орхисон майхандаа ирэхэд сахиж vлдсэн өвгөн эхлээд их л гайхсан
боловч учир явдлыг мэдээд лам нарыг адгийн vгээр хараав.
- Тэмээгээ битгий тавиарай. Одоо буцна шvv гээд Эрдэнэ майханд орж богцноосоо сэлээдий
буугаа авч зvvгээд гарч <Өдий төдий хvн өлсгөлөнгийн аюулд ороод байхад та нар
дээрэмдсэн юмаа буцааж өгөхгvй байна гэнээ. За буцаад явцгаана. Бушуу!> гээд унаа
тэмээгээ хэвтvvлэн мордов.
- Хvний амины хэрэг гарч магад. Би явахгvй гэж лам нарт баруун нvдээ хөх булуу
болгуулсан нэг эр хэлэв.
- Ардын засгийн нэрээр тушааж байна. Бушуу хөдөлцгөө гэж Эрдэнэ өндөр дуугаар тушаав.
Жинчид явсаар жасын хашаанд буцаж орлоо. Лам нар бvр ч олон болжээ.
- Идсэн боов чинь багадаад буцаж ирэв vv гэж <Махан муна>-ын хэлэхэд бусад нь өндөр нам
дуугаар инээлдэв. Эрдэнэ сэлээдийгээ модон хуйнаас нь гаргаж бариад <Бид бол хулгайч,
дээрэмчин биш. Ардын засгаас олгосон бvрэн эрхийн ёсоор энэ байшинд хадгалагдаж байгаа
будаа гурилыг авч өлсгөлөнд нэрвэгдсэн хvмvvст өгнө. Энэ буу арван зургаа vсэрдэг юм.
Эсэргvvцэж ямар нэгэн саад хийсэн хэн бvхнийг зогсоогоор нь буудна. Байшингаа бушуу
нээ. Тэр нярав чи тав тоолоход vvдээ нээхгvй бол засгийн цааз хэцvv гэж мэдээрэй> гээд
<нэг, хоёр> гэж чанга бөгөөд сунжруулан тоолов.
Лам нарын омог дарагдан дуугvй болж бие биеийг харалцав.
<Дөрөв> гээд Эрдэнэ тэмээний урд бөхөн дээр тавин барьж байсан бууны амыг эргvvлэхэд
нярав огцом хөдөлж тvлхvvрээ цоожинд хийлээ.
Лам нар хашааны хаалга руу урамгvй хөдлөх гэхэд нь Эрдэнэ <та нар явж болохгvй. Гурил
будааг тvргэн гаргаж энэ тэмээнд бушуу ачицгаа> гэж ер бусын сvртэй тушаав.
Удсангvй гурил будаа ачсан тэмээн жин жасын хаалгаар цувран гарахад <удахгvй энэ
хvмvvс буцаж ирнэ. Би өөрөө ирэхгvй. Будаа гурил авахад саад хийсэн хvнд ял тулгана.
Хэрэгтэй болбол хvрээнээс цэрэг ирvvлнэ. Ойлгов уу? Бас та нар ачиж өгнө шvv> гээд явж
билээ.
Өлсгөлөнд нэрвэгдсэн хvмvvст туслах ажлыг ингэж хийгээд баяртай буцаж ирээд байтал
Намын Төв Хорооны нарийн бичгийн дарга Жадамбын гарын vсэгтэй нэг бичиг иржээ. Тэр
бичигт жасын хөрөнгийг хууль бусаар хурааж хvмvvст тарааж өгсөн Эрдэнийг зэмлээд
богино цагийн дотор алдаагаа засаж жасуудыг хохиролгvй болгоод өөрийн биеэр төв
хороонд хvрэлцэн ирж илтгэл тавихыг чандлан даалгажээ.
Хэдэн өдрийн дараа Эрдэнэ өртөөгөөр Улаанбаатар хотын зvг мордлоо. Гэхдээ жасуудаас
татварлан авч тараасан юмаа эргvvлж өгөх талаар юу ч хийсэнгvй.
<Юу л болбол болог. Би л хувьдаа өнчин ишиг ч идээгvй юм даг. Ардын засаг тэр ядарсан
ард тvмэнд тус болох л ёстой. Тэднийг тэтгэх өөр арга надад байгаагvй> гэж урт замын
аялалд Эрдэнэ бодож явлаа.
VI
<Ардыг гэгээрvvлэх яам> гэж том цагаан vсгээр хар төмөр дээр бичиж хээ тавин сийлж
нарийхан дөрвөлжин модоор жаазалсан хаягтай ганц давхар хөх байшингийн өндөр
295
довжоотой vvдээр хөх чисчvv дээл дээр улбар шар дурдан бvс бvсэлж торгон савхин хар
гуталтай Бат гарч ирээд төв дундаа дугуй модон индэртэй их талбайн зvг харан зогсов.
Энэ тэнд бөөн цагаан vvл хөшилдөн нvvсэн цэнхэр тэнгэр, оройн мананд умбасан Богд уул
хурц биш боловч төөнөн шарсан шар нар хотын бvгчим бөгөөд эхvvн агаар намар ойртож
байгааг илтгэнэ. Бат оюутны сургуулийн байшингийн зvг баяртай алхан өмнө нь очиж
зогсоод бахдалтай харлаа.
Батыг сурч байхад энэ ханхай хашаанд хэдэн том хар гэрээс том юм бараг байгаагvй бөгөөд
төгсгөх жил нь нэг том байшин барих тухай явган яриа болж байж билээ. Гэтэл одоо тэр
байшин босчээ. Хашааны том хаалгаар орж гарч байгаа шавь нарыг харахад таних хvн огт
байсангvй. Энэ бvхнийг бодоход төгсөөд удсан бололтой. Гэвч хэдэн жил болсноо бодвол
дөрвөн жил гаруй болжээ. Энэ нь ч бага хугацаа биш.
<Цаг ч тvргэн өнгөрөх юм даа. Саяхан л энэ хашаанд барилдаж байсан шvv дээ> гэж бодтол
бууны дуу пин хийж газар доргиулахад цохиж эргэн харснаа <vдийн буу> гэж шивэгнээд
инээмсэглэв. Урьд оюутны сургуульд сурч байхдаа vдийн буу тавьдаг газар очиж, тvvнийг
тавьдаг ширвэгэр хар сахалтай хар хvнд газрыг нь ухалцан дарь бортогийг нь булж өгч
байснаа санав. Мөн хар хvний нvдийг нь хариулж байгаад дариас нь шомбодон авч бирдаан
бууны хонгиогоор буу хийж Тасганы овооны ард очиж буудаж байсан нь санагдав.
Тэгээд Дvнжингаравын сvмийн урьдахь голын зvлгэн дээр байдаг Хуягийнд очихоор санаа
шулуудан алхав. Бат хотод ирээд хэд хоножээ. Өнөөдөр ардыг гэгээрvvлэх яамны сайд
уулзаж Тариатын танхимын дарга сургагчаар томилсон тушаал өглөө. Хуучин танхимдаа
дагуур сургагчаа хийе гэж хэлмээр байсан авч хэлж чадсангvй. Учир нь <Тариатын
танхимын ажил маш муу байгаа юм. Тvvний дарга сургагч Гомбо тайж vл бvтэх этгээд
байсан болохоор бид халсан билээ. Чи бол ард хvн. Ардын хvvхдийг сургах танхимыг
өөрийн юм гэж өөд татах хэрэгтэй> гэж сайдын хэлсэн vгнээс болоод дуугарч чадаагvй
билээ.
Хотод хэд хоног болоход зах зээлээр явж Солонгодоо дээлийн торго, чисчvv зэрэг ойр
орчмын хvмvvстээ өгөх бэлгээ базааж аваад том ширэн богцондоо хийж авсан билээ.
Маргаашаас эхлэн сургуулийн ажлаар хөөцөлдөж, тvргэн бvтээгээд бушуу очих нь юу
юунаас чухал гэж бодов.
Yнэхээр ч хэдэн өдрийн турш борви бохис хийхгvй гvйж баймаажин ном дэвтэр, шохой,
харандаа, vзэг зэрэг нилээд юм төхөөрч хэдэн vхэр тэрэг олж хөлслөн ачуулаад өөрөө
өртөөгөөр явжээ.
Сааталгvй явж гэртээ хариад хамгийн тvрvvнд Солонгодоо бэлгээ өгөхөд баярласан эхнэр нь
их гэрт орж Должинд vзvvлэв.
- Нохой долоож vх. Хялгасан торго л байна гэж Должин баярласан урмыг нь хугалан хэлжээ.
- Гялтганасан ийм сайхан хээтэй, өнгө зохимжтой аятайхан л торго байна л шvv дээ гэж
Солонго дургvй нь хvрсэн бололтой хэлээд гарлаа.
Эхдээ нөхрийнхөө өгсөн бэлгээ голуулж баярын сэтгэл гундсан Солонгыг орж ирэхэд
<Хадам юу гэж байна> гэж Бат баяртай асуув.
- Аав алга байна. Харин ижий сайн торго гэж байна гэж Солонго нам дуугаар хэлээд
мурилзан мишээв.
- Би Тариатын танхимын дарга сургагчаар томилогдсон, ойрын өдрvvдэд нvvдэг хэрэг ээ.
- Яаж болдог юм бэ?
- Нэгэнт л томилогдсон болохоор явахаас өөр ямар ч аргагvй дээ.
- Иш Бат минь юу болох бол доо. Аав зөвшөөрөхгvй байх аа.
296
- Чи бид хоёр л зөвшөөрч байгаагаас хойш хамаагvй биш vv. Тэгээд уул усны ойр нь ураг
төрлийн хол нь гэдэг. Хоёулаа холхон явж тусгай айл болсон нь дээр. Ингээд байвал хадмын
хатуу vгийг олон өнгөрөөж чадахгvй. Бид хоёрт бөөн зовлон болно. Тийм биз дээ.
- Чамайг дагаад би тамд ч орж чадна. Харин аав л хэцvv дээ. Чи аятайхан л ярьж vзээрэй.
Тэр орой Итгэлт нилээд согтуу ирэхэд нь Бат царайчлан угтаж мориноос нь сугадан буулгаж
гэрт нь оруулаад хот явж ирснээ яриад <аав аа намайг Тариатын танхимын дарга сургагчаар
томилсон. Ойрын өдрvvдэд Солонго бид хоёр тийшээ нvvх болоод байна> гэж нам дуугаар
хэлэв.
Итгэлт завьжаа зууж, Батыг архинд мөхсөн боловч доромжлол гэрэлтсэн нvдээр ёжтой
ширтэн харахад <Залуу минь мөн л гэнэн байна даа. Итгэлт ганц охиноо шалдан гуйланчинг
дагуулаад явуулчихна гэж бодов уу?> хэмээн хоёр нvд хэлж байлаа.
Бат хэсэг дуугvй байснаа vргэлжлvvлэн <Солонго бид хоёрын жаргал таны гарт л байна.
Солонго танаас айдаг. Өөрийн мэдэлгvй хvн. Миний хувьд бол би ч танаар дутагдахгvй. Та ч
надаар дутагдахгvй. Өнөөдөр таныг царайчилж байгаа минь Солонгод сэтгэлтэйгээс болсон
хэрэг> гэлээ.
Батын энэ vг Итгэлтийн сэтгэлд тохирсонгvй. Завьж нь татганан, нvд нь хурц болон сэтгэл
нь оволзоно.
- Энэ хэдэн мал бол наанадаж миний хөрөнгө, vр хvvхдийн минь хөрөнгө, цаанадаж улсын
хөрөнгө, олны буян. Солонго энэ хэдийгээ харж байвал өөрт нь ч, олонд ч хэрэгтэй. Ер нь
тэгээд шууд хэлж орхиход та хоёрын зам нийлэхгvй бололтой. Солонго бол малын захад
төрж өссөн, малын шимийг мэдэх хvн. Чи бол малаас айдаг хvн. Бичгийн хvн. Миний
угсаанд тарвагачин хvн байсан. Гуйлгачин хvн байсан. Малчин хvн байсан. Харин бичээч
хvн байгаагvй. Та хоёрын заяаны амьдрал өөр гээд Батаас нvд салгалгvй ширтэв.
- Солонго бол миний ёсолж авсан эхнэр болохоор намайг дагах л ёстой доо. Хэвлийд нь
миний хvvхэд бий.
- Эзэрхэг засгийн vе шиг гэрийн минь зарц гэх нь vv? Тэгж ч ярихгvй шvv.
- Юу ч л гэсэн миний эхнэр. Удахгvй миний хvvхдийн эх болно.
- Ганц охиныхоо толгойг би мэднэ.
- Эмэгтэй хvн толгойгоо мэдэх эрхтэй болсон.
Итгэлт хvйтнээр инээснээ <Солонгоо хvрээд ир!> гэж хахир дуугаар хашгирав. Удалгvй
Солонго орж ирээд царай нь чинэрэн нvд нь гялалзаж, завьж нь татганаж байгаа эцгээ хараад
буруу тийшээ эргэж, хэрэм бутарч эхэлснийг ойлгов.
- За миний охин суу гэж Итгэлт ер бусын зөөлөн дуугаар хэлэв.
Батыг дагаж явахгvй, эх эцэг, мал хөрөнгөөсөө салахгvй гэдэг vгийг Солонгоос гаргуулахын
тул Итгэлт юу ч гэхээс буцахгvй байлаа. Сая болтол Солонгыг vргэлж доромжлон загнаж
заримдаа нудраад авдаг байсан. Харин энэ удаа эхлээд зөөлнөөр vзье гэж шийдэв.
- Ах чинь тусгай айл болсон. Бас тэгээд эх бид хоёрыг чинь харж хандахгvй бололтой. Ухаан
орж эргэхгvй бол өөдтэй хvн болно гэхэд хэцvv болжээ. Бид хоёрын тvших тулах ганц хvн
бол чи. Гэтэл чи маань vvнийг дагаад явах хэрэг vv? Хонгор та хоёрын төлөө Тамирын
мөсийг долоох шахаж баймаажин хуримтлуулсан энэ хөрөнгөө яах вэ?
Солонго vнэн хvслээ ил гаргаж <Би Баттай хамт явна> гэсэн бол Итгэлт яах байсныг таахад
хэцvv. Итгэлт босож Солонгын өмнө очоод нvдээ нvднээс нь салгалгvй ширтэв.
Солонгын хоёр нvднээс тунгалаг нулимс урсан гарлаа. Тэр нулимс <Би ямар нvгэл хийснээс
ингэж зовох ёстой болсон хvн бэ?> гэж өөрөө өөрөөсөө асууж байлаа.
- Чи vvнийг дагаад бид хоёрыг vнсэнд хаясан шалз шиг орхих цэвдэг сэтгэлтэй vр юм бол
297
тvvнээ тvргэн хэлээд аль гэж Итгэлт vргэлжлvvлэн хэлэв.
- Yгvй. Аав минь гэж Солонго шивэгнэв.
- Хvv минь. Чанга хэлж орхи.
Солонгын vгийг сонссон Бат босож нvд нь гөлрөн том болоод Солонгод ойртон очвол
Итгэлт хоёр залуугийн дундуур оров.
- Хаанаас та хоёрыг орхих билээ дээ. Итгэлт ялалтын баяр нь багтаж ядсан дээрэнгvй бардам
нvдээр Батыг доромжлон харж <Ийм л байна даа. Залуу минь. Дарга сургагчаа ганцаараа явж
хийвэл дээр байх даа> гэлээ.
Бат vvд рvv хэд алхсанаа зог тусан зогсож Солонгыг харахад тvvний ус болсон хоёр нvд <Би
аргагvй боллоо шvv дээ> гэж хэлэх авч Бат гомдсон сэтгэлдээ автагдан ойлгосонгvй.
Бат тэр оройдоо хvрэн морио унаад Тариатын зvг хөдөлжээ. Явахад нь Солонго юм ярих гэж
оролдсон боловч Итгэлт, Должин хоёр боломж олгосонгvй.
Тариатын сургууль гэж ёстой л нэг баларсан газар байлаа. Хэдэн эвдэрхий хар ширээ, бvрээс
нь урагдсан ширvvн салхи vлээвэл яйран унах болсон том, бага дөрвөн гэр, олхиогvй айлын
саврын шvд шиг ийш тийш яйжийсан том хашаа, хэдэн модон ор энэ бvхнийг харсан нэг
өвгөн галчаас өөр юм байсангvй.
Орой очсон тул жижиг гэрт нь орж газар дэвсгэр засан унтаж өглөө нь эрт босоод нvvр гараа
угааж байтал уг сургуулийн дагуур сургагч Жаргал хаван нvдэлчихсэн давхиж ирлээ.
- Өвгөн чинь чамайг ирсэн гэж сонсоод ёстой л ум хумгvй давхиж ирлээ. За хоёулаа явъя.
Энэхvv аманд Гомбо гуайнд найр болж байгаа гээд Жаргал Батыг тэвэрч авахад амнаас нь
архины хурц vнэр ханхлав.
- Ямар Гомбо бэ? Энэ сургуульд ажиллаж байсан уу?
- Биш чиш. Тэр муу феодалтай нийлж архидах ч арай хvрээгvй. Хошууны хоршоон дарга.
Харлаг Гомбо гэдэг хvн.
- Сургууль чинь ийм байхад архи ууж найрлаж явахдаа сэтгэл чинь зовохгvй байна уу?
- Би яах юм бэ? Тэмцээд дийлээгvй юм. Одоо л хоёулаа нийлж байгаад өөд татъя. Яггvй газар
шvv гэлээ.
Жаргал өнгөрсөн жил ирээд сургуулиа сайжруулах гэж vнэхээр тэмцсэн юм. Гэтэл дарга
сургагч байсан Гомбо тайж хэлсэн бvхнийг нь эсэргvvцэн хошуу даргын дэмжлэгтэйгээр
золтой л хөөж орхиогvй билээ. Хоёр ч удаа Гомботой барилцаж авсан. Эхэн удаад нь
сургуулийн хvvхдvvд ханиад хvрээд Гомбо олон лам залан ирж сvртэй гvрэм хийлгэн,
сангийн мөнгөнөөс vлэмж барьц барихад нь хэлээд болохгvй болохоор зад хэрэлдэн барьж
аваад хvрэн торгон дээлийн нь заамыг урж орхив.
Гэтэл хошуу дарга Чогсом гэдэг хvн дуудаж авчраад хvн зодсон хэргийн учир хар гэрт хийх
шахсан билээ.
- Манай оронд шарын шашин гvн дэлгэрсэн. Энэ учраас хvvхдийн дотор ханиад дэлгэрээд
байхад гvрэм хийлгэхгvй бол ард тvмний сэтгэл санаа эвдрэхэд хvрнэ. Бас тэгээд Гомбо бол
энэ танхимын дарга сургагч гэж хошуу дарга зэмлэжээ.
Тэгээд бас өнгөрсөн өвөл хоёр хvvхэд хувцас муутайгаас хөлөө хөлдөөж бас өдий төдий
хvvхдvvд бөөсдөж нvднээс гарахад нь <Чи улсаас өгсөн мөнгийг нь гvрэм хийлгэж, жасаа
уншуулж барчихаад хvvхдийг ийм болгож орхилоо. Ямар санаатай этгээд вэ?> гэж хэлсэн
чинь Гомбо харь нутгийн цагаач гөлөг гэх зэргээр доромжлоход нь барилцаж аваад тонгорч
орхисон чинь баашлан ухаан алдан унаж билээ.
Хошуу дарга тахар гаргаж Жаргалыг бариулан хоёр хоног хар гэрт хийлгээд суллажээ.
Yvнээс хойш Жаргал номхорч, оногдсон хичээлээ заагаад зав л гарвал нутгийн улстай
298
нийлэн архидаж, найр эргvvлдэг болсон ажээ.
Гэтэл энэ зун Ардыг Гэгээрvvлэх Яамны шалгалт ирж дарга сургагчийг сольсон бөгөөд
удсан ч vгvй хошуу даргыг сольж билээ. Харин Жаргал шинэ дарга сургагч иртэл зуны
дэлгэр цагт тарган морь унан шимийн архи балгаж тvмэн шалтагт найр эргvvлдэг байлаа.
Бат өөрөө ч найранд явсангvй. Жаргалыг ч явуулсангvй. Харин бага гэрийг засан барьж
багш нарын гэр болгон хоёр ор тавьж тохижуулав.
Гэр засалцаж байсан галч өвгөн Мягмар <Хvv минь манай энд чинь харь нутгийн хvнийг
сvрхий гадуурхдаг газар. Нутгийн улстай сайн танилцаж авахгvй бол хэцvv дээ> гэлээ.
- Ярвигтай газар даа. Чи удахгvй мэднэ гэж Жаргал өвгөний vгийг лавшруулж билээ.
Бат сургуулийг шинэ хичээлийн жилд бэлтгэх ажилдаа орлоо. Юуны өмнө хэдэн гэрийг нь
хvн сууж хичээл хийж болох юм болгох. Дараа нь ширээ сандлыг нь засах, сурагчдын хоол
бэлтгэх ажил байжээ.
Ойр хавийн эмэгтэйчvvдийг цугларуулан гэрийн бvрээс оёулав. Бас нилээд дэл худалдаж
аваад унийн оосор, бvслvvр зэргийг томуулж авлаа. Ингээд хэдэн гэр нь овоо юм болов.
Ширээ сандлыг засъя гэтэл мужаан олдохгvй сандрав. Гэтэл аз болж Тариатын төмөр утасны
газар ажиллах гэж нэг орос хvн ирсэн нь мужааны ажилд сvрхий гарын дvйтэй учраас
Жаргал, Шагдар хоршооны нягтлан бодогч залуу Даш зэргийн хэдэн хvнтэй хавсран заслаа.
Ингээд хvvхэд авах болов. Ардыг Гэгээрvvлэх Яам тавин хvvхдийн орон тоо өгсөн билээ.
Өнгөрсөн жил дөнгөж гучин хоёр хvvхэдтэй байсан арав нь оргож хариад ирээгvй. Ес нь
төгсжээ. Төгссөн хvvхдийн нэг нь хошуу захиргаанд тал бичээч болсон. Дөрөв нь
Улаанбаатарт сургуульд явсан. Хоёр нь мал дээрээ эргэж очсон билээ.
- Юу ч л гэсэн хоёулаа тавин хvvхэдтэй хичээллэнэ дээ. Заавал шvv гэж Бат хэлэв.
- Ярьдаггvй хэрэг ээ. Сайн дураар өгдөг айл гэж өдрийн од шиг байдаг юм. Тэгэх дээр
албадуулах хэрэгтэй. Гэтэл албадуулж баймаажин авчирсан хэдэн хvvхэд нь оргож, алга
болчих гээд мөн хэцvv хоол доо гэж Жаргал урамгvй хэлэв.
Жаргалтайгаа сум хуваарилан, хошуу захиргаанаас бичиг шийтгvvлэн авч хоёр тийшээ,
хуучин хvvхдийг дуудах, шинэ хvvхдийг хуваарь ёсоор сумдаас гаргуулахаар явлаа.
Хvvхдээ сайн дураар явуулах айл Жаргалын хэлдгээр өдрийн од шиг цөөн бөгөөд ихэнх нь
тvмэн зvйлийн шалтгаан тоочин өгөхгvйг хичээнэ.
- Нэгэнт сумын захиргаанаас оногдсон хvvхдээ танхимд явуулахгvй юм бол засгийн
шийдвэрийг эсэргvvцсэнд тооцон ял хэлэлцэнэ гэж сvрдvvлэн байж зарим хvvхдийг
мордуулж байлаа.
Зарим эх эцгээс салахгvй өдөржин гуйхад <Иш хvv минь чи чинь Утайн хуушаан шиг яасан
салдаггvй хvн бэ дээ> гээд мордуулав.
Хvvхэд нь танхимд очих хvсэлтэй байхад эцэг эх нь явуулахгvй байсан нэг айлын хvvхдийг
оргуулан авчээ.
Ингээд есдvгээр сарын арван тавны vед арай гэж гучин зургаан хvvхэдтэй болоод хуучин
шинэ хvvхдээр тус бvр нэг анги байгуулж хичээлээ эхлэв.
- За ийм л байдаг юм даа. Бас тэгээд удахгvй энэ золигууд чинь оргож эхэлнэ гэж Жаргалын
хэлэхэд <Yлдсэн арван дөрвөн хvvхдээ Тариатын хvрээнээс банди нараас урвуулан нөхөж
авна> гэж Бат хэлжээ.
Бат урьд ажиллаж байсан сургуулиуддаа хvрээний банди нараас урвуулан олон хvvхэд авч
байсан авч Тариатын хvрээ өөр байлаа. Эндэхийн лам нар сургуульд банди нараа өгөх нь
битгий хэл, сургуулийн хvvхдийг тараах их ажил хийж байсан юм.
Хэд хоносны дараа найдлагатай том хvvхдээ цугларуулан хvрээний банди нартай
299
танилцуулан найзлуулахаар явуулахдаа <Та нар урьдаар сайхан танилц. Сургууль дээгvvрээ
авчирч тоглож бай. Хоол идvvлж, дайлж болно. Надтай уулзуул> гэж зааварлав.
Орой нь явсан хvvхдvvдийн ихэнх нь банди нарт хавсайдуулан балбуулаад энд, тэндээ хөх
няц болон иржээ. Харин дөрвөн хvvхэд нутгийнхаа хvvхдийг олж уулзаад хэзээ нэгэн цагт
сургууль дээр очиж хоол идэхийг урьсан байлаа.
Зодуулсан хvvхдийн нэг нь <Би нэг хvvхэдтэй уулзаад аятайхан тоглож байтал нэг том лам
ирээд <Чи энд юу хийж байгаа юм бэ. Харьж номоо vз> гээд нөгөө бандийг шууд барьж
аваад чирэв.
- Хvн зодох бол харгис засгийн ёс. Та яасан задарсан лам бэ. Шоронд хийнэ шvv гэж би
хэлэв. Лам юу ч дуугаралгvй чирж явсан бандиа орхиод явлаа.
Гэтэл удалгvй дөрвөн том банди ирээд намайг золтой л алчихсангvй. <Би л дахиж очихгvй>
гээд уйлж байв. <Банди нарыг хар болгож, сургуульд оруулах гэдэг бол хувьсгалын чухал
ажил. Та нар цөхрөхгvй явах болно. Ангийн тэмцэл бол зориг, тэвчээр хэрэгтэй яггvй ажил>
гэж Батын ярихад нэг шавь нь ангийн тэмцлийн тухай асууж билээ.
- Нэгэн талаас ард тvмэн бид нар, нөгөө талаас ноёд, тайж, лам нар тэмцэж байгааг ангийн
тэмцэл гэдэг юм гэж Бат хэлэв.
- Өнгөрсөн жил хvрээний дуганч Майдар, манай нутгийн Гончиг заан хоёр барилдсан бол
ангийн тэмцэл тийм vv? Гончиг гуай ч харин сайхан тонгорсон доо гэж нэг хvvхэд хэлэв.
Нилээд ярилцсаны эцэст ангийн тэмцэл бол нэг талаас ноёд, тайж, лам нар, нөгөө талаас ард
харчуул зодолдох, хэрэлдэх, барилдах, бас хvvхэд булаалдах зэргийг хэлдэг гэж хvvхдvvд
ойлгож билээ.
Хоёр өдрийн дараа сургууль дээр нэг банди ирснийг хөл болон дайлж, Бат өөрөө уулзан
ярилцаж сургуульд орохыг зөвлөв.
- Би ч ормоор л байна. Гагцхvv ааваасаа айж байна гэж тэр банди хэлжээ.
- Чи тэгвэл манай сургуульд ор. Би аавтай чинь яриад ирье гээд Бат морджээ.
Тэр бандийн гэр төдий л хол биш хойт Тэрхийн голд байсан болохоор нар жаргахын өмнө
Бат очиж эцэгтэй нь уулзав.
Бандийн эцэг дөч эргэм настай, сарлаг голдуу цөөн малтай Дандар гэгч хvн байлаа. Банди
бол ганц хvv нь бөгөөд дvv нь долоон настай охин байлаа.
Эхлээд ярихад vхэхдээ толгой дээрээ ерөөл уншуулж, хонхны дуу сонсох гэж лам болгосон
ганц хvvгээ сургуульд өгөх дургvй гэдгээ шууд хэлжээ.
- Та ардын засагт дvргvй хvн юм даа.
- Тэр ярихгvй. Би хамжлага байсан хvн. Манай тайж гэж архи, хvvхэн, даалуу гурваас болсон
нэг золиг шиг амьтан байсан. Байсан ч гэж дээ. Одоо энэ дээр гуйлга гуйх шахаад байж
байгаа. Тvvний өрийг төлөх гэж модоо барьсан улс даа. Ардын засгийн ачаар тvvний гараас
салж одоо хэдэн сарлагтай болоод юу ч гэсэн тараг, өрөм гуйхгvй болоод байна. Энэ бол
төрийн минь сvлд.
- Тэгвэл танаас ардын засаг хvvг чинь гуйж байна. Ном эрдэмд сургаж өгье гэж байна.
- Би энэ засагт ганц хvvгээ харамнахгvй. Зvгээр нvд анихдаа хонхны дуу сонсох гэсэн юмсан.
- Та нvд анитал хаа байсан юм бэ. Харин манай засагт эрдэм номтой хvн тун хэрэгтэй байна.
За юу ч гэсэн би хvvгий чинь сургуульд авлаа гээд Бат шууд буцсан билээ.
Энэ мэтээр цуглуулсаар байгаад дөчин хоёр хvvхэдтэй болжээ. Гэтэл хvрээний лам нар
банди нараа сургуулийн хvvхэдтэй уулзуулахгvй болсноор барахгvй сургуульд хэдэн банди
нараа алдсаны хариуг авах гэж Бат Жаргал хоёрт vлэмж гай тарьсан билээ.
VII
300
Хотын морин зах дээр vймээн шуугиан vлэмж бөгөөд олон зуун хvн, морь цугларчээ.
Халуун өдөр нэгэн дор цугларсан олон малын эхvvн vнэр ханхлан хvмvvс морьдоо магтах,
бие биедээ цэцэрхэх, чанга сул, бvдvvн нарийн дуу холилдон алсаас чагнавал нэгэн дvлий
шуугиан болон сонсогдоно.
Өглөөний нар нилээд дээр гарах vед энэ захын зvvн хойт талаас хар суман ногт бvсэндээ
хавчуулсан Эрдэнэ алгуур алхлан хvрч ирлээ. Нvvрэнд нь гvн бодол, нvдэнд нь гуниг
бухимдал тодорхой.
Цэцэрлэг мандалын аймагт ардын засгийн бодлогыг гуйвуулж жасын хөрөнгийг хураан
хvмvvст хувааж өгсөн гэж тvvнийг аймгийн намын хорооны даргын тушаалаас халжээ.
Өчигдөр өглөө нэг том аймгийн намын хорооны дарга байсан бол орой нь намын өмнө
гэмтэн, ажилгvй хvн болжээ.
Эрдэнэ зөвөө батлах гэж оролдсон. Дэмжсэн хvмvvс ч тэргvvлэгчдийн дотор байлаа. Гэвч
нарийн бичгийн дарга Дамбадорж, Жадамбаа нар махран зvтгэж байгаад зэмлэсэн хатуу
тогтоол гаргаж ажлаас огцруулав.
Тэр судар бичиг, нэрт их хvмvvсийн ном зохиолыг дурдан иш татаж Эрдэнийн хийсэн ажил
бол ард тvмний сэтгэл санааг тохинуулах, улс орны эдийн засгийг хөгжvvлэхэд vлэмж
хортой юм гэж зэмлэв. Тэдгээр судар бичгийг Эрдэнэ мэдэхгvй болохоор эсрэг хэлэх юм
байсангvй. Ганц хар ухаан, сэтгэл зvрхээрээ бодоход Дамбадорж, Жадамба нарын явуулж
байгаа бодлого буруу мэт байжээ. Юу ч л гэсэн Эрдэнэ Намын Төв Хорооноос зэмлvvлжээ.
Энэ нь намын гишvvн Эрдэнэд гунигтай явдал байлаа.
<Би буруу юм хийгээгvй. Энэ засаг бол ард тvмний төлөө засаг. Би цөөн жасыг хохируулж,
өлсөж ядарсан олонд тус болсон. Энэ чинь ардын засгийн бодлогыг гуйвуулсан хэрэг гэж vv?
Жас, хийд хөрөнгөтэй байсан цагт ардын төрд муу болохоос тус болохгvй> гэж бодоход хилс
шийтгvvлэв гэж бухимдана.
Эрдэнийн тухай гарсан тогтоолын эцэст <Нөхөр Эрдэнийг тэнцэж тохирох ажилд тохоон
томилохыг нарийн бичгийн дарга нөхөр Жадамбаад даалгасугай> гэж дурджээ.
<За яахав. Өнөөдөр Жадамбаа чи Эрдэнийг дийлэв гэж баярлаж байгаа. Гэвч чи vнэнийг
дийлэхгvй. Удахгvй их хурал хуралдаж буруу зөвийг ялгаж өгнө. Би ирэхгvй ч гэсэн надтай
адил боддог гишvvд намд буй. Юу ч л гэсэн Жадамбаагийн өмнө царай алдан зогсохгvй> гэж
бодоод ажил гуйж очсонгvй. Морь худалдаж аваад юуны өмнө гэртээ харихаар шийджээ.
Заримдаа улс төрийн ажлыг орхиж хэдэн мал олж аваад хөдөө гарч малчин болмоор
санагдана. Гэвч энэ бодлын хажуугаар <Би энэ засгийг байгуулах ширvvн тэмцлийн vед
орсон хvн. Yvний төлөө цусаа ч урсгаж явсан. Тэгээд замын хагасаас эргэж болохгvй. Бодсон
хийснээ зөв гэж итгэж байгаагаас хойш Дамбадорж, Жадамбаа нарын хийж байгааг буруу
гэж бодсоноос хойш vхэлдэн тэмцэх хэрэгтэй> гэж бодогдоно. Ардын засгийн төлөө хийх
тэмцэл дуусаагvй. Харин улам ч ярвигтай болж байгаа мэт.
Зэллэн уясан морьдын дундуур орж иртэл нэг хvн ханцуй дээрээс нь барьж аваад <Сайн
морь авъя гэвэл энд байна. Сайхан морь vзье гэвэл энд байна> гэж баргил хvнгэнэсэн дуугаар
хэлэв.
Харвал ялбигар хилэн малгай духдуулан тавьж хуучин хөх даалимбуу дээлийн захыг нь
задгай тавин өмссөн гуч эргэм насны эр байлаа.
Эрдэнэ морьдыг ажиглан байснаа зэгзгэр хул морийг зааж
- Ямар vнэтэй юм бэ? гэж огцом асуув.
- Yнэ гэвэл сул хө. Зан гэвэл хонь хө. Хорин төгрөг тоолоод өгвөл хөтлөөд яв. Хонжоо
гараагvй юм шvv.
301
- Ямар ид шидтэй морь болохоор ийм тэнгэрт тулсан vнэтэй байдаг билээ?
- Дэнжийн чулуу дэргэтэл, дээлийн хаваас сугартал, уулын чулуу доргитол, уруул ам
чичиртэл хатирна. Хvссэн газар хvргээд өгнө. Хvний морийг тэлээд хаяна. Урт замд
явгалахгvй. Унасан хvнээ хаяхгvй. Булгих гэдгийг мэдэхгvй, бvдрэх гэдгийг vзээгvй морь
доо. Авах хvсэл vнэхээр байвал өгөх vнээ хэл хө. Арилжаа наймааны ёс, тоолох мөнгө нь
байвал тоочих vнэ нь хөдөлдөг юм.
Эрдэнэ инээмсэглэж:
- Өө гэмгvй морь юм биз дээ? гээд эрийг ширтэв.
- Амьд юм байна өөтэй, адуу юм байна гэмтэй хө. Гэм нь гэвэл гэдсээ татах тусам хурдална.
Өө нь гэвэл уруу газар удгалдаг, уруул ам нь шазганадаг морь доо.
Эрдэнэ хөгжилтэй инээв. Морь худалдагч толгойгоо хаялан нvдээ солбиулан цавчсанаа:
- Алсыг ширтсэн нvдийг нь хар л даа. Ачаатай тэрэг орчихмоор салтаагий нь vз л дээ.
Эмээллэж аваад унаж vз. Эр хvн юм бол сэтгэл чинь сэргэнэ.
- Арван төгрөг өгье.
- Саарал илжиг худалдах гээгvй, сайн хөлөг зарах гэж байна. Тэгж ярихгvй.
Энэ хvний уран цэцэн vг, хөгжилтэй занд Эрдэнэ аяндаа татагдан болсон явдлыг тvр мартан,
тvvний хөг аялгуунд орж:
- Барьж мордох дэлгvй, батгана vргээх сvvлгvй, ийм юмаа ингэж vнэрхэж байхдаа зовохгvй
байна уу? гэж орхив.
- Дээр нь унах гэж байгаа биш, дэл сvvлийг нь авч дээс томох гэж байгаа юм уу? Тэгвэл бөөн
сvvлтэй хөгшин азарга, бөөдий дэлтэй гvv авбал зvгээр дээ. Бас тэгээд хар санаатын vг уран,
хашин морины сvvл өтгөн гэж vг байдаг биш vv?
- Чухам даа гээд Эрдэнэ том цагаан шvдээ яралзуулан инээснээ овжин нvдээр морь
худалдагчийг харж
- Таны уран vг юм, санаа чинь ямар бол? гэлээ.
Морь худалдагч гэнэн цагаан сэтгэлээр паржигнуулан инээж Эрдэнийн далыг зөөлөн
алгадах зуур <Тэгэхдээ би залилж иддэг панзчин биш, залгиж иддэг мангас биш. Хэдэн морь
худалдах гэж Хэрлэнгийн хөвөөнөөс ирсэн хvн. Арван наймаар бол ногтолж ав. Авсан
хойноо гомдохгvй нь лав> гээд цээжээ займруулан ханхалзав.
- Yнээ би хэлсэн. Өгөхгvй гэвэл нэмэхгvй гээд Эрдэнэ цааш явлаа.
Морь худалдагч эр дээр жар гаруй насны ханхар мөртэй янхир өвгөн ирэв.
- Хvv минь морьдоо зарж чадав уу?
- Өглөөгvvр өндөр борыг арван зургаагаар ам дvйгээд өгчихсөн. Сая нэг хул моринд минь
хор маажсан хомс vнэ өгч орхиод явлаа.
- Хэд гэж байна.
- Арай ядан байж ам нь ангайгаад арван төгрөг л гэж хадуурч байна.
- Морь таньдаггvй хvн байж л дээ хvv минь.
Эрдэнэ морьдын дундуур цаг гаруй явж vзэхэд анхны харсан хулаас илvv сэтгэл татсан морь
харагдсангvйд буцаж ирлээ.
- Нөгөө хvн чинь эргээд ирлээ, ааваа
Өвгөн харснаа нvдэнд баясгалан тодрон угтаж хэд алхсанаа ханцуйгаа засаж хоёр гараа
сунган <Эрдэнэ комиссарын амгаланг айлтгая. Золгож орхих уу> гэлээ.
Эрдэнэ тэр хvнийг таньсангvй. Гэвч сvрхий танимхайрч байгаа энэ хvнд тал өгөн <Таны
амгаланг эрье> гэж хариу мэндэлж золгов.
Энэ өвгөнийг vзсэн газраа Эрдэнэ бодоод олсонгvй. Тамхиа солилцон, хэрхэн зусаж
302
байгаагаа асуулцаж их л ёсорхов. Эрдэнийг өвгөн хэсэг харж байснаа:
- Та намайг нэг л танихгvй байх шиг? гэлээ.
- Нэг л санаанд орохгvй байна гэж Эрдэнэ vнэнээ хэлэв.
- Довчин бээсийн дээрэмчдэд баригдаад алагдах гэж байхад минь та салгаж өгсөн шvv дээ.
Бас хэдэн морьдыг минь дээрэмдсэнийг та л эргvvлж хайрласан. Та хул морийг минь авах гээ
юу? Yнэ мөнгө гэхгvй барьчихъя гээд хул морийг тайлан ногтны цулбуурыг Эрдэнэд өгөв.
- Зvгээр. Би vнээр нь авна гээд Эрдэнэ өврөөсөө тvрийвчээ гаргав.
- Авахгvй. Би таны ачаар өнөөдөр хорвоо дээр тоос хөдөлгөж явна.
- Миний ач биш. Ардын засгийн ач шvv дээ гээд Эрдэнэ инээмсэглэснээ мөнгөө гаргаж
тоолов.
Өвгөн хул морио бэлэглэн өгөх гээд Эрдэнэ зvгээр авахгvй гэж хэсэг маргалдав. Арга нь
барагдсан өвгөн <Та ядахдаа хямд ав л даа> гэж гуйв. Ингээд хоёр тал найр тавьж арван
дөрвөн төгрөгөөр хул морийг Эрдэнэ авчээ.
- Та одоо ямар алба хааж байна. Цэрэгтээ юv?
- Одоо хийсэн ажилгvй. Нутаг явах санаатай. Морь авч байгаа нь энэ.
- Эрдэнэ гуай та миний энэ хvрэн морийг ав л даа. Би танд зvгээр баръя.
- Зvгээр, зvгээр гэвэл
- Хол явах хvнд хос морь дээр гээд хvрэн морио хөтлөн ирж цулбуурыг нь өгөв.
- Зvгээр. Би танд тун их баярлаж байна. Манай нутаг энvvхэн баруун Туулд гэж Эрдэнэ
аргалан морийг авсангvй.
- Зам тааралдвал манайд зочлон очдог юм шvv.
- За очно.
- Миний нэрийг Дамба, хvvгийн нэрийг Гомбо, Ерөөлч Гомбо гэвэл хуучин Бээсийн хошуу,
одоо Баян уулын хошуунд мэдэхгvй хvн байхгvй. Заавал очдог юм шvv.
- За, зам таарвал заавал очно.
Маргааш нь Эрдэнэ гэрийн зvг явлаа. Хул морь vнэхээр холын замд аялж баймаар унаа
байсан бөгөөд Дамбатай уулзсан нь Эрдэнийн сэтгэлийн гунигийг бага боловч хөнгөлж
билээ.
Эрдэнэ яаралгvй явсаар зургаа дахь хоногийн шөнө дундын хирд гэртээ очив. Эрдэнийг
харихаас өмнө тvvний хэрэг явдал, муу юм модон улаатай гэгчээр Цэцэрлэг Мандалын аймаг
даяар таржээ. Нэг өдөр Ням өвгөн архи, сvv цагаан идээ бас нэг хонины мах ганзагалан ирж
их л талархан уулзаж ярилцав.
- Чамайг даргаас чинь халсан гэж хvн ярилцах юм vнэн vv? гэж хоол идэж байгаа Эрдэнээс
гэнэт асуув.
Эрдэнэ өвгөнийг удаан ширтэн харж гомдолтойгоор инээмсэглэх мэт болсноо
- Тийм ээ. Халагдсан. Буруу хэрэг хийснээс халагдсан гэлээ.
- Яахав. Эр хvн туг ч барьдаг, тугал ч хариулдаг юм гэдэг шvv дээ. Нэг ханьтай болж, хэдэн
мал аваад айл болбол зvгээр юм биш vv? гэлээ. Ням энэ vгийг зөвхөн л Эрдэнийн сэтгэлийг
дэмжих бодлоос хэлжээ.
- Тэгж ч болох л юм. Гэхдээ замын хагасаас буцаж л болохгvй. Би хохирох ч бас бага хэрэг.
Харин байгуулсан засаг төрөө л хохироход хvргэж болохгvй. Тийм vv? гэж Эрдэнэ хэлэв.
Эрдэнэ хэд хоног гэрээс гарсангvй. Учир нь хэдийгээр буруугvй гэж итгэн бодовч
шийтгэгдэнэ, тэр тусмаа Намын Төв Хорооноос шийтгэл авна гэдэг бол хэцvv ажээ. Сэтгэл
нь нэг л эвгvй.
Нэг өглөө гарч зээл дээр явж байтал заяын хvрээний хамба лам дайралдаад их л ёжтой
303
инээмсэглэснээ мэндлээд <ардын засгийн төлөөний тvшмэл гээд манай нутагт ирж байхдаа
гялалзсан хархvv байж билээ. Одоо ч өтлөх шинж орж дээ. Манайд сайхан айраг ирсэн. Очиж
зоогловол би хэмжээлшгvй баярлах байна> гэж хэлэв.
Эрдэнэ хамбын нvдийг эгц ширтэв. Цэхэр хvрээ татаж цийлгэнэсэн боловч амьдралын муу
санаа, заль ухаан бvрдсэн хоёр бор нvд өмнөөс нь харах ажээ. Тэр хоёр нvд нууц инээн
бахдалтай тавлаж байлаа.
<Бадарчин баярлах болоогvй> гээд нvvр рvv нь нулимж орхимоор санагдсан авч Эрдэнэ
биеэ барин тэвчиж яралзтал инээмсэглэж <өтөлсөн юмыг аль тоочиж барах вэ. Харин хамба
гуайд айраг зохиж л байна уу? Айхтар биетэй юм даа> гэлээ.
Хамба айраг уухаар нэрд гарсан хvн билээ. Тvvнийг хагас өдрийн хугацаанд хонин тогоо
шиг хултай хар нvдэн хоёрыг уудаг гэж ярьдаг юм. Гэвч Эрдэнэ энэ удаа тэр тухай
ярьсангvй. Харин тэр яриаг ашиглан битvv ёжолжээ. Хашир хамба ч Эрдэнийн энэ vгийн
утгыг айргийн тухай биш гэдгийг ойлгов.
- Ууж сурсан юм болохоор одоохондоо зохиж л байна гээд хоолойдоо хvд хvд дуугаран
инээв.
- Нэг зохихоо болихоор хэцvv юм гэдэг шvv!
- Yзээгvй болохоор юу ч гэх билээ дээ. Та хэзээ миний өмгөр гэрт морилон очих бол? Тантай
сууж уулзан хөөрөлдөх юмсан.
- Одоохондоо зав муутай байна. Гайгvй, цаг ирэх байлгvй дээ.
- Ёстой доо гээд хамба бөхөлзөн тонголзон найр тал өгч салаад хоёр ламаа дагуулан улаан
орхимжоо намируулан, хилэн нударгатай урт ханцуйгаа алгуур бөгөөд ихэмсгээр хаялан
явжээ.
Тvр ч гэсэн энэ гайхлын омог дарагдана гэдэг бидэнд л сайн. Ардын засагтаа гомдсон бол
бvр ч сайн. Судсыг нь барьж, бодлыг нь мэдэх сэн. Ийм хvн нэг эргэвэл эргэх шиг эргэнэ.
Тэр vед нь олоод авбал зуун Бадарчаар солихгvй олз. Сайны буянаар юу магад гэж хамба
Эрдэнийн тухай бодож явсан бол хөгшин чоно минь баярлах болоогvй, ардын засаг байсан
цагт чи хол тэлчилж чадахгvй. Нэг л өдөр хамарт чинь дөр орчихсон байх бий гэж Эрдэнэ
хамбын тухай бодож явлаа.
Эрдэнийг гэртээ ойртож ирэхэд хэдэн хvн намын хорооны дарга байхад нь барьж өгсөн том
гэрийг буулган хайнаг тэргэнд ачиж байлаа. Эрдэнийн царай барзайн, магнайд нь vрчлээ
тодров. Ойртож очвол намын хорооны аж ахуйн дарга мэндлээд гэмшилтэйгээр Эрдэнийг
харлаа. <Би тушаал биелvvлж байна> гэж тvvний нvд хэлж байлаа.
- Цэрэгт явсан хvvгийн минь гэр Доёд гуайн хашаанд дараастай байгаа шvv дээ. Бага гэхгvй
бол би танд барьж өгье гэж намын хорооны галч өвгөн хэлэв.
- За би барина гэж Эрдэнэ энэ тухай аль эрт бодчихсон юм шиг хариулав.
- Yvнийг буулгачихаад энэ хайнаг тэргvvдээр бид ачиж авчраад барилцаж өгье гэж аж ахуйн
дарга хэлэв. Тэр өдөрт Эрдэнэ уул гэрийг авчран барьж шинэ айл болон төвхнөв. Маргааш нь
аймгийн намын хороонд очиж ажил гуйсанд аймгийн эд хэрэглэгчдийн хоршооны орлогч
сургагчаар томилжээ.
Ажил хийж шинэ байдалдаа дасан, хvнтэй ярихад ижил бодолтой хvмvvс олон ажээ.
Хvмvvстэй сэтгэл бодлоо солилцох тутам бухимдлын бөглөө суларч сэтгэл нь чөлөөтэй
болно.
Энэ vе бол Төв Хорооны дарга асан Дамбадорж, Жадамбаа нар хувьсгалаар улс төрийн эрхээ
хасагдсан шар хар феодалтай тэмцэх намын шугамыг мохоож, намын хувьсгалт бодлогыг
буруу зvг хөтлөх гэж ил далд элдэв аргаар оролдож байхад тvvнийг эсэргvvцсэн намын олон
304
гишvvдийн тэмцэл хуралдан бvрэлдэж байсан vе тул Эрдэнэ энэ тэмцлийн vерт орж ирлээ.
VIII
Итгэлтийн хот тавтай сайхан өвөлжиж, хөрөнгө нь арвижин, эзний сэтгэл хангалуун байлаа.
Энэ хот айлын амьдралыг Сvрэн хvvхэн хөтөлж, Итгэлт арилжаа наймаа хийх, өр шир нэхэх
зэрэг гадуур ажлыг бvтээнэ. Бас заримдаа олонтой нийлж ан гөрөө хөөцөлдөнө. Өнгөрсөн
намар хоёр удаа vнэгний ав хийсэн ба жинд явахын өмнө чоно авлажээ. Дараа нь хот явж
шар тос, сvv зэрэг цагаан идээний наймаа хийхийн гадна амбан шар хэдийг зараад иржээ.
Солонгын хvvхэд хэзээ, хэзээгvй гарах болов. <Хvv минь хөдөлж л бай. Хvvхэд гэдсэнд
таргалчихвал гарахдаа зовоодог юм!> гэж Должин цаг vргэлж хэлдэг болохоор Солонго хот
арилгах, vнээ саах зэрэг ажлаас хоцордоггvй байлаа.
Батыг явснаас хойш тэдний гэрийг буулгаж хvрээн дээр аваачин хураасан учир Солонго их
гэрт байдаг болов. Харин арваад хоногийн өмнө Хонгор отрын адуун дээр очих нэрээр алга
болсон болохоор Сvрэнд хань болж Хонгорын гэрт хонодог болжээ.
Нэг өдөр Итгэлтийнд элгэн хvрэн торгон дээлтэй залуу ирлээ. Энэ бол Жаргал байлаа. Бат
тvvнийг аймаг руу сургуулийн мөнгө авахаар явуулахдаа зам муруйж Солонготой уулзаад
ирэхийг захижээ. Мөн Солонгод захиа, бас дээлийн торго зэрэг юм явуулсан юм.
Солонго хязгааргvй их баярлаж Батын халуун дотнын vгтэй захиаг Жаргалаар хэд дахин
уншуулахдаа нулимс асгаруулан байв.
Батын элч ирсэнд Итгэлт илэрхий дургvйцсэн ч vгvй, гэхдээ баярласангvй. Өвлийн урт шөнө
уйдсан Сvрэн, Солонго хоёр Жаргалтай шагай шvvрч хужирхайгаа тэнийтэл тоглов.
Ирэхдээ маргааш явна гэж байсан Жаргал, маргааш нь болохоор дахин нэг хонож морио
амраагаад явъя гэлээ. Гэвч vнэн учир vvнд биш байлаа.
Сvрэнгийн хөгжvvн задгай ааш, тормолзсон хар нvд нимгэн цагаан царай тvvний сэтгэлийг
хөнджээ. Хонгорын тэнэмэл амьдрал, ялангуяа Тэрбиш хvvхэнтэй хийсэн нvгэлд хор нь
хөдөлж байсан Сvрэн ч хvрэн бор царайтай, бvдvvн ханхар биетэй залуу багшийг
анхаарахгvй өнгөрөөгvй билээ. Хоёр залуу хvн бие биедээ талтай бол тvvнээ мэдэхгvй
өнгөрөх нь тун ховор байдаг билээ. Энэ учраас шагай тоглож байхдаа Сvрэнг ойлгосон
Жаргал дахин нэг хоноод явахаар шийджээ. Эр хvний замд юу эс тохиолдох вэ.
Ингээд орой нь их гэрт хоол идэж байтал Солонго дуншин өвдөж эхлэв.
- Хvv минь өнөө шөнө тоглоод яах вэ. Ижийнхээ дэргэд унт гэж Должин хэлжээ.
Должингийн энэ vгийг Сvрэн доор нь ашиглаж <Та надтай хань болж манайд унтаач> гэж
Жаргалаас гуйв.
Энэ vгний далд утгыг ойлгосон Итгэлт <Бvгд л эндээ унтъя. Шөнө Солонго хөнгөрөх болбол
бvгд байлгvй болохгvй> гэлээ.
- Гайгvй байлгvй дээ. Гэр эзэнгvй орхиж болохгvй. Солонго өвдвөл дуудаарай гээд Сvрэн
Жаргалыг дагуулан явжээ.
Ахын нь эхнэр нөхрийн нь найзтай нэг бишийг хараад Солонго хардах сэтгэл төрж байсан
боловч дуншин өвдөж байснаас Сvрэн, Жаргал хоёрыг гарахад ямар ч саад хийж чадсангvй.
Итгэлтийн хор хөдөлж арга нь барагдаж байсан авч бэрдээ тvvнийгээ хэрхэн ил гаргаж
болох билээ. Бас тэгээд Должингийн ам асуултаас зэвvvцэж байлаа.
Юу ч л гэсэн төдий л удалгvй Хонгорын гэрт Жаргалд зориулан зассан ор хоосорч Сvрэн
Жаргал хоёр хамт хэвтэв. Жаргалд холын сэтгэл эргэлдэж байлаа. Сvрэнг Хонгороос салгаж
суух тухай ч бодогдож билээ.
- Би гэдэг хvн хань ижил байхгvй гэж Жаргал тvгдчин хэлэхэд Сvрэн ёжтой инээмсэглэснээ
- Олоод л авахгvй юу. Нөхөргvй сайхан хvvхнvvд алийг тэр гэх вэ гэлээ
305
Сvрэнгийн хувьд бол Жаргалтай суух тухай бодол огт байхгvй. Зөвхөн Хонгороос хариугаа
авах тухай л бодсон. Тэр ч учраас <хоовон хар чи намайг дарладаг билvv? Би чиний боол
чинь биш> гэж бодоход сэтгэлд нь байсан хар бөглөө алга болсон шиг нэг л аятайхан байлаа.
- Чи одоо орон дээрээ очиж унт. Манай аав хvрээд ирэх хvн шvv гэж Жаргалын чихэнд
шивэгнэн хэлтэл тvгжээтэй vvд тvлхэх чимээ гарлаа.
Жаргал ухасхийн босож зассан орондоо орлоо. Сvрэн сэрж байгаа дvрс vзvvлэн чанга гэгч
нь тамшаалснаа <хэн бэ?> гэж нойрмог дуугаар асуув.
- Би байна. Солонго нэг л биш гэж Итгэлт хэлэв.
Сvрэн босож дэн бариад хаалга тайлахад Итгэлт орж ирээд хэвтэж байгаа Жаргалыг харснаа
огцом эргэж Сvрэнг ажиглав.
Сvрэнгийн царай чинэрээд ирлээ. Гэвч жижигхэн дэнгийн бvдэг гэрэл тvvнийг нууж чадлаа.
- Наадах vс толгойгоо гэж Итгэлт бэрдээ зэвvvн дуугаар хэлэв.
- Муухай зvvдэлж, хар дараад гэж Сvрэн сулхан дуугаар хэлээд, vсээ илснээ
- Солонго яаж байна, аав аа гэлээ.
- Нэг л биш. Чи очиж vз гэх завсраа Итгэлт гэрийн доторхийг дахин ажиглав. Сэжигтэй юм
харагдсангvй.
Сvрэн шалавхан бvсээ бvслээд шууд их гэрийн зvг явахдаа vс толгойгоо янзлав.
Итгэлт хэвтэж байгаа Жаргалыг жигшилтэйгээр харснаа эгдvvтэй дуугаар <өнөө шөнө ч
явуулын хvнийг тавтай хонуулахгvй нь бололтой> гэж хэлээд өмнө нь очиж суун нvvр рvv нь
зэвvvн ширтэв.
<Энэ өвгөн чинь толгой руу цохиод авах нь уу?> гэж Жаргалд бодогдон vл мэдэг цааш
болов.
Итгэлт хийх юмаа олж ядсан бололтой. Хvйтэн цай нэг аягыг уух зуур Жаргалын хучсан
хөнжил дотуур гараа аяархан оруулж дэвсгэрийг барьж vзэн Хvн саяхан хэвтсэнээс бvлээцэж
амжаагvй хvйтэн дэвсгэр гарт нь баригдав. Итгэлт удаан босож дэнг унтрааж орхиод гарлаа.
Тэндээс гараад энэ жил зориуд хаяандаа буулгасан туршлагатай эх баригч чавганцыг сэрээж
аваад гэртээ орсон билээ.
Yvр цайснаас хойнохон час гэсэн дуугаа өргөн цангинуулсаар ертөнц дээр шинэ хvн, шинэ
хvv мэндлэв.
Маргааш нь Жаргал ёстой л буруу харж уйлан, зөв харж инээн явлаа. Тvvний сэтгэлээс
Сvрэн огт гарахгvй байлаа. Харин Сvрэн бол тvvнд нvvр өгсөнгvй.
Жаргал богцоо аваад мордох гэж гэрээс гарахдаа Сvрэнг хойноос гарч ирэх болов уу гэж
vлэмж горьдсон боловч гарч ирсэнгvй. Өвөлжөөний зvг эргэн эргэн харсаар санаа алдан
баруун хөтлийг давж билээ.
Сvрэнгийн цагаригласан нvдийг харах бvр Итгэлтийн хор нь буцалж тэсэж чадсангvй <Хvv
минь нөхрөө эзгvйд гэртээ хvн хонуулаад, амьтны хэл ам хэцvv шvv> гэлээ.
Сvрэнгийн хөмсөг татав гэж алаг нvд нь эргэлдэн ширвэв. <Та нар намайг хадам ижий шиг
номхон боол болгоё гэж бодож байна уу?> хэмээн хадам эцэгтэйгээ хэрэлдмээр байсан авч
сэтгэлээ барин хариу дуугарсангvй. Гэвч тvvний харцнаас дахин олон юм хэлбэл юу ч болж
магад гэж ойлгосон Итгэлт нэмж юм хэлсэнгvй.
Тэндээс Жаргал явсаар танхим дээрээ хоёр хоногийн дараа ирлээ. Хvvтэй болсондоо Бат
хязгааргvй баярлан, цагийг хvлээлгvй мордон давхиж очмоор санагдсан боловч нэгдvгээрт
Итгэлтэд гомдсон сэтгэл, хоёрдугаарт танхимын ажлаас болоод явсангvй.
Жаргал Солонгын тухай, тvvний хэлж захисан vг, шинэ төрсөн хvvгийнхээ тухай дахин
дахин шалгаан сууна. Жаргал бол Сvрэнгийн тухай яримаар байвч <Бат бол юу ч л гэсэн
306
Итгэлтийн хvргэн, Хонгорын багын найз> гэж бодоод тэмvvлсэн сэтгэлээ уургалан барьж
байлаа.
Цагаан сарын өмнө хойт сумаас ирсэн хоёр хvvхэд оргож, тэднийг хөөцөлдөн олж ирэх гэж
Бат дөрвөн хоног зараад иртэл гэрт нь Хонгор сууж байлаа.
Хонгор дуртай дургvй мэндлээд ярианы завсраар Солонгоос гарсан хvv нь нас барсан тухай
гашуун мэдээг сонсгов.
Батын дотор харанхуйлан, гэр нь эргэлдэж шалан дээр пидхийтэл суув. Хорвоо дээр
мэндлээд хоёр сар арван дөрөвхөн хоноод алга болсон хvvгээ бодоход Батын нулимс аяндаа
асгарна.
Энэ хvvхдийг мэндэлсэн тухай сонссоноос хойш тvvний тухай зvvдлээгvй нэг ч шөнө Батад
vгvй билээ. Би хvvтэй болсон, гал голомтын эзэнтэй болсон гэж бодоход тvмэн баяр оволзон
байдаг сан. Гэтэл тэр баяр пад харанхуй гашуудлаар солигдов.
<Хар тэнэг толгой, сонсмогц очихгvй яалаа. Очсон бол> Хонгор, Жаргал, Шагдар зэрэг
нөхөд нь тvvний сэтгэлийг тайтгаруулах гэж аль байдаг уран vгээ хэрэглэвч тус vл болно.
- Тэгээд яасан бэ? гэж зэвхий дуугаар Хонгороос асуув.
- Нэр авалгvй осолдсон хvvхдийг хоол хvнстэй нь шуудайд хийж зам дээр орхидог ёстой юм
гээд аав хvрээ зам дээр тавьсан. Би шөнө очоод оршуулчих юм билvv гэж бодсоноо чамд
хэлье гэж бодоод ирсэн гэж Хонгор нэг хөгтэй дуугаар хэлэв.
Бат нvvрээ таглан хэсэг зуур дуугvй сууснаа огцомхон хөдөлгөөнөөр босож <Хамт явъя.
Надад зааж аль> гэж Хонгорт хэлэв.
Yvнээс хоёр хоногийн дараа нар жаргахын vед Ням өвгөний гаднаас гурван морьтой хvн
гарч баруун тийшээ зэрэгцэн явлаа. Хvн бvрийн бvсэнд нижгээд хvрз хавчуулсан бөгөөд нэг
нь том чигчийн царил эмээлийн бvvрэг дээгvvр хөндөлдvvлэн барьжээ. Энэ гурван хvн бол
Хонгор, Бат, Ням өвгөн нар байлаа.
Жаргаж байгаа нарыг хаасан vvлний доод зах нь шинэхэн гарч байгаа цус шиг ухаа ягаан
өнгөөр туяаран, дээшлэх тусмаа нөжирсөн юм шиг хар хvрэн болсоор гялтганасан хар
өнгөнд замхарсан байлаа.
Бат нvдээ бараг л цавчилгvй тэнгэрийн хаяа ширтэн, хөмсгөө эрчлvvлэн зангидаж, хааяа,
хааяа гадна vл мэдэгдэх боловч дотроо гvн бөгөөд зvрхийг нь хавчин базсан урт санаа
алдана.
Хоёр талд нь яваа залуу, хөгшин хоёр дуугvй боловч Батаас нvд салгалгvй ширтэн, тvvнээс
ямар нэгэн эрхэм юм ойчиход алдалгvй барьж авах vvргийг амь цөлмөн авсан юм шиг
хөдөлгөөн бvхнийг нь ажин явна.
Бат Хонгор хоёр өнөөдөр vд өнгөрч байхад Нямынд ирсэн юм. Хонгор гэртээ очъё гэж
Батаас гуйж шаардаж vзсэн авч Бат очоогvй.
- Юу ч гэсэн хvvгээ оршуулна. Нэргvй vхсэн гэнэ. Тийм бий гэж шивэгнэн маш гvн угтай
хэлж билээ. Тэгээд шууд Нямынд очиж цай уугаад Бат ганцаар гарч өвөлжөөний хойт хаданд
нилээд удаан болоод ирсэн билээ. Ням өвгөн Батын гуйсан ёсоор хvрз царил бэлтгээд байсан.
Тvvнийг авч мордоод явж байгаа нь энэ билээ.
Хэсэг явсны дараа Бат өндийж хатируулсанд нөгөө хоёр нь бас л хатируулав. Хөлдvv газар
гишгэсэн гурван морины туурайн дуу сvртэй бөгөөд эзгvй зэлvvд vлдсэн зуслан газрыг
амилуулж байлаа.
Тэд явсаар цастай толгойн шилээр давахад хvрээ зам өмнө нь харлан зурайв. Замын
хажуугийн хунгарласан цасан дээр байгаа бор шуудайтай юм бараг л Тайхар чулуу шиг
хөглийн бараантаж харагдав.
307
Тvvнийг харснаас хойш Бат морио ташуурдаж бvр хурдлав. Цас манаруулан давхисаар
шуудайн дэргэд ирж зогсоод мориноос бууцгаав.
Тэгээд морио хөтлөн ойртох гэсэнд хамраа тачигнуулан хулгаад явж өгсөнгvйд Бат vг
дуугvй, цулбуураа Хонгорт өгөөд цас шажигнуулан урагш явахад Ням гуай ч морио Хонгорт
өгөөд хойноос явлаа.
Бат шуудайд тулж очоод сөхрөн сууж, дээрээс нь бөхийн ямар нэгэн юм хэлэх буюу
амьсгалыг нь сонсох гэсэн юм шиг чагнан байлаа.
Ням өвгөн дэргэд нь тэргvvнээ унжуулан, хамар нь шуухитнан зогсож байснаа эхэр татан
уйлав. Бат хөдөлсөнгvй.
- Хvv минь. Сэтгэлээ барь гэж Ням чичирсэн хоолойгоор хэлээд ханцуйгаараа нулимсаа
арчив. Морьдоо чөдөрлөж холбон орхиод ирсэн Хонгор өвгөний хажуугаас тохойгоороо
ёврон чихэнд нь <та өөрөө уруу татаад байна шvv дээ> гэж шивэгнэв.
Нар бvр жаргаад vдшийг бvрэнхий эхэлж дvлийрсэн орог хар тэнгэр бvхний дээрээс
хавхаглан бvрхэв. Хааяа морьдын тогтон ядсан хөлөөр гарсан чимээ шажигнан гарахгvй
байсан бол энд амьд амьтангvй мэт ажээ.
- Бат аа хатуу бай. Сэтгэлээ барь. Явъя даа гэж Хонгорын хэлэхэд Бат толгойгоо алгуур
эргvvлж харлаа. Харанхуйн дотор Хонгорын нvvр, шөнийн цагт алсад гялалзах гал шиг
сvvмэлзэн харагдав.
Бат дахин бөхийж, хоёр алгаа дээш харуулан шуудайн доогуур тvvний доторхи юмыг
цочоохгvй гэсэн мэт аажим бөгөөд хянамгай хийгээд өргөж, цээжиндээ наагаад босож, эргэн
тойрныг харснаа зvvн хойш, цас шажигнуулан нэг том нэг бага алхаж явахад нь <Та морьдоо
аваад ир> гэж Нямд хэлээд Хонгор гvйн очиж Батыг сугадан авлаа.
Өвгөн морьдоо хөтлөн хойноос нь алхана. Энэ гурав ингэж их л удаан явсан боловч нэг ч vг
дуугарсангvй.
Гэзэгт толгойн энгэр дээр ирээд Бат сөхрөн сууснаа <Миний тохмыг аваад ирээч> гэв.
Хонгор эргэж эмээлийг нь аваад тохмыг нь авчран Батын өмнө ирэхэд <энд дэвсэж орхи>
гэж бvдэг боловч vг бvхэн нь ер бусын тод дуугаар хэлэв.
Хонгор сөхрөн сууж хоёр тохмыг давхарлан дэвсэж байхад Батын жигд бус амьсгал нь
элгэндээ шахаж тэвэрсэн шуудайг нэвтлэн энэ тасалдсан хvчирхэг амьсгал, шуудайны
дотроос гарч байгаа юм шиг сонсогдож байлаа.
Бат бvх цээжээрээ бөхийж тохом дээрээ шуудайтай юмыг тавиад, хэсэг зуур элгээ салгалгvй
дарж байснаа салж ядан өндийж <За газраа ухъя> гэж хэлээд босож бvснээсээ хvрзээ авч
тавихад хөлдvv газар дан гэж дуугарав.
- Хvv минь булах хэрэг vv?
- Тийм
- Болох уу даа
- Болно. Ням хvvхдийг булна гэдгийг сонсоход хэрэггvй болов уу гэж хэлсэн билээ. Гэвч
Батын шийдвэрийг эргvvлж чадаагvй. Энэ удаа бол тvvний бодлыг өөрчилнө гэж хэлээгvй
харин бараг л өөрөө мэдэлгvй хэлжээ.
Хонгор тэрэгний төмөр голоор хийсэн хvнд царилаа дээр өргөж цохиход дан гэж дуугараад
хөлдvv газраас ойв. Тэр гурав ээлж ээлжээр хөлдvv газрыг угсран ухаж эхлэв.
Удалгvй шуурга эхэлж, салхины исгэрэх дуу, хөлдvv газар туссан хvрзний хангинах дуутай
хослон, хааяа хааяа оч бутран гарч байв.
Амьдралд хичнээн шуугилдан яривч бие биеэ ойлгодоггvй vе байдгийн адил нэг ч vг
дуугаралгvйгээр харилцан бvрэн ойлгодог удаа байдаг юм. Энэ гурвын хэн нь ч нэг ч vг
308
дуугараагvй боловч бие биесийн бодлыг бvрэн ойлгож нэгэн vе Хонгорын хvнд царил битvv
дуугаар дvн, дvн гэхэд дараа нь нөгөө хоёрын хvрз тачигнан хангинаж байлаа.
Чөдөртэй байгаа морьд нь шуурга уруудан биеэ хураан зогсоод бөмбөртөл чичирч байвч
эзэд нь огт даарсангvй. Шөнө дундын vед нvхээ ухаж дуусав.
Бат хvрзээ газар хаяад шуудай руугаа алхах гэснээ шургачин унав. Хонгор ухасхийн очтол
Бат өөрөө босоод шуудайн дэргэд очиж урьдахийн адил сөхрөн суугаад тэврэн авч vг дуугvй
нvх рvv явахад нь Хонгор нэг гараараа шуудайг доороос нь тулан, нөгөө гараараа Батыг
тэврэн авлаа.
Нvхний ирмэгт тулж зогсоод Бат шуудайд хацраа нааж, бvvвэйлж байгаа юм шиг найгахад
Ням өвгөн бvр енгэнvvлэн уйлав.
Хэсэг ингэж байсны дараа Бат баруун гараараа хормойгоо дэвсэж суугаад дээр нь шуудайгаа
тавьж амыг нь задлах гэснээ
- Энэ чигээрээ дээр байх даа? гэж хажуудаа зогсож байгаа Хонгор руу харж асуув.
- Тийм байх аа гэж Хонгор хариулсан боловч өөрөө чухам юу гэж хэлснээ мэдсэнгvй. Бат
шуудайг дахин авч нэг удаа чанга тэвэрснээ бөхийж толгойгоо нvхэнд оруулан, алгуур
тавиад өндийхдөө гарынхаа алгаар нvдээ арчив. Хоёр гараар хажуугийн хөлдvv шорооноос
атгаж, нvх рvv зөөлөн хийж эхэлсэнд Хонгор бас хийж эхлэв.
Нилээд ажилласны дараа нvх шороогоор дvvрснээр барахгvй жижигхэн овоо босож Бат
өврөөсөө өдөр өвөлжөөний хойт ууланд хоёр цаг гаруй болохдоо сийлсэн <Батын хvv
Чулуун> гэсэн vсэгтэй дөрвөлжин хөх чулуугаа тавихад орчин тойрны бvх юм хувиран ирээд
дээрээс нь дарах шиг болов.
Хонгор Батыг тэврэн авч <Өвгөн минь сэтгэлээ барь> гээд ойр хавийн агаарыг бvгдийг нь
уушгиндаа хийх гэсэн юм шиг амьсгаагаа дотогш уртаар хvчтэй татлаа.
Маргааш нь Бат шууд Итгэлтийнд морь хөтөлж очоод тvvнтэй ёстой л зад хэрэлдэн
Солонгоо аваад буцжээ.
IX
Дэлгэрхэн зуны тавиун өдөр Батцэнгэлийн хvрээ гэж нэрлэх болсон Луу гvний хошуу
хvрээний баруун өмнөх өргөн зvлгэн дээр барьсан том гэрийн vvдэнд улаан одончvv
бvтээлэгтэй ширээний ард <улаан хувьсгалч> гэж олонд нэршсэн Дорж зогсоод толгойгоо
гэдрэг байн байн хаялан, магнай руугаа унасан урт vсээ хойш болгон өндөр дуугаар ярина.
Гэрийн бvсэнд хавчуулсан унийн vзvvрээс vvдний дээгvvр татсан улаан даавуун дээр <Хар
шар феодалуудыг сөнөөж vгээгvй ядуу ард тvмний ангийн хувьсгалыг өрнvvлье> гэж цагаан
шохойгоор хичээнгvйлэн чадамгай бичсэн лоозон зөөлөн салхинд vл мэдэг хөдлөн нарны
хурц гэрэлд гялалзана.
Ногоон дээр суусан олон хvний ихэнх нь эрэгтэйчvvд бөгөөд цөөвтөр эмэгтэйчvvд энд тэнд
бөөгнөрөн Доржийн ярианы хажуугаар амин хувийн явдал, сум оронд болсон сонин, сонсож
мэдсэн ховоо солилцон ярилцана.
Гараа зогсоо жолоогvй даллан феодалууд ба нударган нарыг аль муухай vгээр зvхэж байгаа
Доржийг харсан хvмvvсийн зарим нь <аргагvй л улаан хувьсгалч хvн юм даа> гэлцэнэ. Зарим
нь <Буян чавганцын энэ хархvv мөн галзуурч байна даа> гэж бодоод эвшээлгэнэ. Дорж
vгийнхээ төгсгөлд нэг, хоёр, гурав гэж дугаарлаж байгаад лоозон тавьж даруй хорин таван
удаа уриа хашгирав.
Дорж сууснаа дахин босож <Одоо феодал болоод нударган нараас хураасан хөрөнгөнөөс
зарим нэгэн ядуу буурай ардуудад тавин олгох малын хуваарийг уншин сонсгоно> гэсэнд
цугларсан хvмvvсийн дунд битvv шуугиан долгилон тархав.
309
Доржийн дэргэд сууж байсан залуу босож цугларсан олныг эргvvлэн харснаа урт цаасан
дээр бичсэн бичиг задлан <тус сумын Гомбо овогтой Ням бол ядуу харц гаралтай бөгөөд
нударган Итгэлтийнд зарагдаж мөлжигдөн байсан учир феодал болон нударган нараас
хураасан хөрөнгөнөөс тугалтай vнээ зургаа, унах морь гурвыг хувьд нь олгосугай> гэж
эхлэхэд бусад хэд хэдэн айлд олгох малыг тоочин уншлаа.
Залууг уншиж дууссаны дараа нэгэн хэсэг нам гvм болсноо хvмvvсийн эх захгvй шуугиан
эхлэв.
Олны дундаас Ням босож <хvний буян хvнд шингэдэггvй болохоор өчvvхэн муу өвгөн ах нь
та бvхний энэ хишгийг авч чадахгvй. Нохойн гэдсэнд шар тос тогтдоггvй гэж бурхан болооч
аав минь vргэлж хэлдэг сэн. Надад битгий өгч vз> гээд нvднээсээ нулимс дуслуулав.
Нямын сэтгэлд баярлах, айх, холилдон байлаа. Хvн гэж vзээд ийм их хөрөнгө өгч байгааг
бодоход баярламаар боловч хvний буянг ямар ч vнэ хөлсгvй авна гэдэг нэг л ухаанд нь
багтахгvй бөгөөд хоол болохгvй хор болох юм шиг бодогдоно.
- Би бол нөхөр Ням шиг засаг төрийн хишгийг авахгvй гэж чадахгvй. Төрийн сvлдэнд
мөргөж уул хишгийг хvртье гэж Галсан босож алга хавсран хэлэв.
Галсанд гурван тугалтай vнээ, таван хургатай хонь, нэг морь оногджээ. Ням олныг ширтэн
гайхаж хэсэг болсноо <Надад оногдох хувийг Галсан хvvд өгчих. Хамтралд адуучин хийдэг.
Намайг бодвол дээгvvр албаны хvн> гэлээ.
– Ням гуай та чинь ямар ухаанд чинь ухна vхсэн амьтан бэ? Ардын засаг танд vнэ хөлсгvй
өгч байна. Ойлгож байна уу? гэж нэг хvн хэлэв.
- Над мал өгсөнгvй гэж би засагтаа огт гомдохгvй. Би тэгж гомддог хvн биш гээд Ням, Дорж
руу харахад нvдэнд нь аль ч учраа алдаж айсан шинж тод байлаа.
- Нөхөр Ням та бол балрын суртлыг баримталж феодал болоод нударган нарын талд орж
ангийн хувьсгалын дайсан болоход хуруу дутуу болоод байна. Yvнийг авахгvй бол хатуу
ярина гэж мэдээрэй хэмээн Доржийн зандран хэлсэн vг олны шуугианыг нэг мөсөн дарлаа.
Аргагvй болсон Ням өгсөн малыг тууж буцсан билээ.
Хотонд нь байгаа хангайн хад шиг тугалтай зургаан vнээ, гадна нь чөдөртэй байгаа согоо
шиг гурван морийг хараад хэдэн өдрийн турш минийх ч хvнийх ч гэж хэлж чадахгvй байсан
Ням аажимдаа дасаж миний юм гэдэг бодол бvхнийг ялжээ. Энэ бvхэн бол надад өгсөн
миний юм гэдэг бодол бvх сэтгэлийг нь эзэлж тvvнээ хайрлах, арчлах хvсэл
оргилов.
Эцэг нь хvvдээ, ах дvv улс бие биедээ өмч тасалж өгдөг шиг засаг төр минь надад өмч
тасалж өгсөн хэрэг гэж бодож хvний буян хvнд юм болдоггvй гэдэг бодлыг зайлуулав.
- Хөгшин минь vнээгээ саая гэж өглөө авгайдаа хэлэхэд өөрөө ивэлгэж өгдөг болсон бөгөөд
<бvлтийсэн гайхал, бөөрөнхий дамшиг> гэх зэрэг vгээр тугалаа өхөөрдөн илж байдаг болов.
Нэг өдөр Ням хvнээс цоо шинэ бvрхээр худалдан авчирч <Хөгшин минь өөрийн тогооны
халуун архи уудаг цаг болсон> гэхэд Хишигт гуай амьтан шоолж муу хэлнэ гэж хориглосон
боловч шийдсэн сэтгэлийг эргvvлж чадсангvй.
Зуны сайхан өдөр Ням гуайн бор гэрийн тооноор хөх утаа манаран халуун цагааны эхvvн
vнэр гэр дvvрэн ханхалж байлаа. Нямын нvvрэнд нь хөлс бурзайн дусал бvхэнд нь тvмэн
баяр, цаглашгvй жаргал хөвж галын энд тэнд нь гаран бөгтөгнөж байлаа.
Дээжийг нь бурхандаа тавиад донхор хар модон аяга дvvрэн халуун архи авгай нь барихад
Ням эцэг өвгөөс дамжин ирсэн бөгөөд цагаан сараар өмсдөг хуучин хилэн малгайгаа vл
мэдэг хазгай тавин уранхай нударгаа сэгсрэн эргvvлж их л намбатай аваад хошуу нь
мурилзан нусаа шоржигнуулан татаж уугаад <Сайхан гарч хөөрхий минь> гэснээ <төрийн
310
минь сvлд> гээд хоолой нь чичрэн нvднээс нь нулимс vргэлжлэн урсав.
Гурван аяга халуун архинд согтсон өвгөн гэрийнхээ хоймор завилан суугаад <Нямын угсаа
нэрж байгаагvй> гээд ташаагаа тулан, далаа хөдөлгөснөө <Муу хvv нь нэрж байгааг бурхан
болооч аав минь харсан бол юу гэх байсан бол> енгэнvvлэн уйлахад авгай нь хар нулимс
муу. Өвгөн минь битгий уйл гэсэн боловч өөрөө тэсэлгvй нулимсаа дуслуулж байлаа.
Yдийн vед сvрхий согтсон Ням хоёр галуун хvзvvт архи аваад мордож шууд шогшсоор
хошуу сахиусны өмнөх мөнгөн цөгцөнд хийж <олон жил таны сархдыг хvртсэн өвгөн би
танд баръя> гээд залбирав.
Тэндээс Ням шууд явсаар Итгэлтийнд ирлээ. Урьд адуу мал багшран vймж байдаг
Итгэлтийн гэрийн гадна гурав дөрөвхөн сарлагийн торой идэж байлаа. Гэрийн цаад талын
зvлгэн дээр дөрвөн унага уяатай байх бөгөөд зэлнээс нилээд зайтай азарга орчим адуу идэж
байлаа.
Итгэлтийн гадна угсраатай байдаг олон тэрэгний оронд тав зургаан тэрэг харагдана. Урьд
гадна нь байдаг айлууд vгvй болоод Итгэлтийн том гэр, илvv гэр хоёр байлаа. Харлан байдаг
хонины том хашаа ор сураггvй алга болжээ.
Энэ бvхнийг хараад <Манай гадна долоо, найман сарлагийн торой тоглож байхад Итгэлтийн
гадна хоёр гуравхан байдаг, төр өөрчлөгдөнө гэдэг vvнийг хэлдэг байх даа. Хөөрхий> гэж
бодоод гэрээс хол бус зоосон модон шонгоос морио уяж гэрийн зvг явлаа.
Гэрт ороход Итгэлт сур элдэж байлаа. Ням Итгэлттэй мэнд амраа мэдэлцээд авчирсан
халуун хvзvvтээ жижигхэн даш хадган дээр тавин <Архиныхаа дээжийг чамд барих гэж
ирлээ. Олон жил чиний хаяаг тvшиж сайн сайхан явсныг би мартахгvй. Манай архи овоо
гарсан шvv> гэлээ.
Итгэлт сураа тавьж баяртай мишээн архи хадгийг намбатай хvндлэн авч <зарим улс ч
манайхыг хижиг гарсан айл шиг л тойроод байдаг болж шvv. Эр хvнд доройтох нэг өдөр
байхад сэхэх нэг өдөр байдаг юм даа. Би энэ засагт муу санаагvй, санах ч vгvй> гэснээ босож
Должинг дуудан Нямыг урьж хоймроо зэрэгцэн суув.
Итгэлтийн хөрөнгийг өнгөрсөн хавар хураажээ. Хороос бусдаар хоол хийж, холтсоноос
бусдаар эд хийж, хэмжээлшгvй хvч ухаан зарцуулан байж хуримталсан хөрөнгөө
хураагдсанд Итгэлт vлэмж бухимдан сэтгэл бодол нь хоосон хөндий болоод хvч чадал нь
далавчаа огтлуулсан бvргэд шиг болжээ.
Өглөөнөөс эхлэн vдэш хvртэл ямар нэгэн юм хийж харласан сэтгэлээ зугаацуулан уур
бухимдлаа дарж байлаа.
Ноёд, тайж нар болон жасын хөрөнгийг хураасан нь тvмэн зөв бөгөөд тэр хөрөнгөнд тэдний
нэг дусал ч хөлсгvй болохоор тvvнийг эзэмших эрх тэд нарт vгvй юм. Харин би бол тэдэнтэй
адил биш. Би бол нэгдvгээрт ард хvн. Хоёрдугаарт миний хөрөнгө бол миний хөлс, ухаан
учраас намайг тэдэнтэй адилд vзэж болохгvй байсан шvv дээ гэж бодоод хөрөнгийг нь
хураасан засаг төрд гомдож байсан. Гэвч энэ гомдлоо гаргавал нэмж хохирно гэж бодоод
засаг төрийг муу хэлдэггvй байлаа.
Яваандаа шинэ байдалдаа дасаж, бvх гуниглал бухимдлыг Итгэлт, хэзээ ч хvнээс доргvй
амьдарч чадна гэдэг бодлоор дарж байжээ.
Итгэлтэд дарсан хөрөнгө байсан. Амны эхний модонд vнэтэй зvйл чихэж хийгээд булсан
дөрвөн авдар буй юм. Сvрэн бол ядуу ардын охин гэдэг нэрээр Хонгор, Сvрэн хоёр мал
хөрөнгө нэлээдийг тасалж авсан. Авдартаа бол их юм хийжээ. Тэгээд Хонгорынх салж
нvvсэн бөгөөд Итгэлт дуртай өдрөө хvvгийнхээ хотноос хонь шилж аваад идэж болох байв.
Сvрэн тэр хөрөнгөнд бvрэн биеэ дааж эзэгнэн байх нь Итгэлтийн бахдалыг төрvvлнэ. Ингээд
311
Итгэлт дуртай цагтаа малжиж чадах байв. Гэвч цагийн байдал юу болохыг харах нь чухал
байлаа.
Хөрөнгө малгvй болсноос хойш орж гардаг хvний хөл татарч урьд Итгэлт гуай гээд л сvйд
болдог хvмvvс бараг мэндгvй зөрдөг болсон. Yvнд Итгэлт vлэмж хорсож олноос
тусгаарлагдмал байдал нь тvvний сэтгэлийг дарж байлаа.
Гэтэл Ням өвгөн архиныхаа дээжийг муу боловч хадагтай барьж ирсэнд Итгэлт хагартал
баярласан билээ.
- Ням гуайд идээ, цай гэж орж ирсэн Должинд хэлээд өвгөний ирсэн учрыг нvдээ
гялалзуулан ярьж архи, хадгийг vзvvлэв. Должин ч баярлан Нямын хvн сайтайг магтан, цай
идээ тавьж өгсөн ба мөнгөн аяга гаргаж нөхөртөө өгөв.
Итгэлт архинаас амтархан уугаад <Yнэхээр сайхан гарч дээ. Архийг ч би мэднэ. Эзэн
хичээвэл заяа хичээнэ гэдэг юм даа Ням гуай минь. Засаг төр ивээж өгсөн хөрөнгийг сайхан
бөөцийлөх хэрэгтэй> гээд мөнгөн аяга дvvрэн архи хийснээ <идээ эзнээ таньдаггvй> гэж
хэлээд Нямд өгөв.
- Ням гуай ч ажилч, малч, хvн дээ. Өгсөн юмыг өөд нь татаад авч чадах байх гээд Итгэлт
дуугvй болж архийг аяганд хийлээ.
Итгэлт хамтрал хомооныхны ажил нь бvтэмжгvй, мал нь vхэж vрэгдэж байгааг хараад <Ээ
чааваас даа. Миний гарт өгөөсэй хайран мал гэж боддог байсан. Энэ ч учраас Нямд <Эзэн
хичээвэл заяа хичээнэ> гэж хэлсэн билээ.
- Манай Итгэлт ч ухаантай хvн юм даа. Нөхөр го туслагч хөрөнгөө авахуулсны маргааш нь
хар vзvvрийн улиасанд боож талийсан гэдэг шvv. Ум маний бад мий хум гэж Ням хэлээд
залбирав.
- Би ч vхэхгvй. Манай мал сайхан мал байсан шvv.
- Яриа юу байхав. Цэврvv шиг л амьтад байж билээ. Нөгөө танай жороо хээрийг хамтралын
адуучин унаад явж байхыг харсан. Ясан яндан болчихсон байна билээ гэж Нямын хэлэхэд
Итгэлт санаа алдан гомдолтой мишээснээ <За тэр ч яахав> гэлээ.
- Энэ хоёр архи уун ярьж байтал морин төвөргөөн сонсогдож удалгvй сvрхий согтсон Галсан
орж ирлээ. Бvгдтэй мэнд амраа мэдээд суухад нь Должин цай аягалж өгөхөд уусангvй өмнөө
тавиад <Би ардын засгийн ачаар саах vнээтэй, унах морьтой, идэх хоньтой болсон> гээд хэл
нь тультран их л бардамнан хэлэв.
- Аштай юу даа гэж Итгэлт тоомжиргvй хэлээд гаансаа гаргаж тамхи татлаа.
- Та аштай юу даа гэнэ. Нударган Итгэлт бол чамайг мөлжиж дарлаж байсан харгис этгээд
гэж Дорж гуай хэлсэн. Энэ бол аргагvй vнэн vг. Чи намайг загнадаг байсан тийм vv? Одоо
загнаж чадахгvй. Хэрэв чи загнавал би Дорж гуайд хэлж орхино гэж Галсан агсагнан
хөндөлдөхөд Ням тасалж,
- Галсан минь дэмий олон vг хэрэггvй. Чи бид хоёр Итгэлтээс идэхээрээ болсон! гэлээ
- Хурга тэжээвэл тосдоно. Бэлтрэг тэжээвэл устгана гэдэг л болж байна гээд Должин ширэв
татлаа.
- Должин оо! Галсанд архи хийж өг гэж Итгэлтийн хэлэхэд нvдэнд нь хязгааргvй хорсол
тодорч байлаа. Итгэлтийн уур багтан ядан бадарч Галсанг одоохон өшиглөөд хөөж гаргамаар
байсан авч сэтгэлийн гvнд тэгж болохгvй, өнөөдөр Галсан vнэтэй болохоор хэрэгт амархан
орно. Гэвч чи ухаантай хvн шvv гэж нэг хvн хэлээд байх шиг байлаа. Итгэлт тэвчин:
- Галсан чи согтож шvv гэж давтаж байлаа.
Хэсэг дуугvй байсан Галсан
- Итгэлт чамаас болж Дулмаа надаас зугтсан. Чи намайг ямар хvн болгосноо мэдэж байна уу?
312
гэж хашгирав.
- Харин миний хvчээр чи Дулмааг хэд хоног тэвэрсэн биш vv. Чи архины халуунд битгий
олон vг хэлээд бай гээд Итгэлт өндийснөө буцаж суув.
Итгэлтийн гvрээ оволзон магнайд нь хөлс бурзайн царай нь минчийн, хvрэн хар болон
гөлөлзөж байлаа.
- Би чамайг бушуухан зайлахгvй бол vvгээр цохиж орхино шvv гээд Должин vнснийхээ
төмөр малтуураа барилаа.
- За яахав. Муу сайн нударган нар сөнөтvгэй гээд Галсан босож найгасаар гэрийн vvдээр
гарлаа.
Том гэрийн дотор ямар ч анир чимээгvй бөгөөд хэн ч энэ нам гvм байдлыг эвдэхийг
хvссэнгvй. Итгэлтийн шанааны булчин зангиран тавирч нvд нь тулга руу ширтэн гөлөрч
байлаа. Должин нөхрөө ширтэн нvдэнд нь нулимс тунаран уруулаа vл мэдэг татвалзуулна.
Ням, хадам эх, төрсөн эх хоёрынхоо хэрvvлийг сонсон юм л дуугарвал цааш шатаахаас өөр
тус болохгvйг мэдээд арга барагдан байгаа залуу хархvvгийн царай гарган бvлтэлзэж байлаа.
- Тэжээсэн бяруу тэрэг эвдэнэ гэдэг болж байна гэж Должин хэлэв.
Маргааш нь Ням гуайнд Эрдэнэ ирлээ. Өвгөн эмгэн хоёр их л хөл болж тогоо нэрж донхор
модон аяга дvvрэн халуун архи хадгийн хамт барихад Эрдэнэ энгэрийнхээ товчийг товчлон,
малгайгаа өмсөж сөхрөн сууж аваад
<Зээ, архи нэртэй амтат идээгээ
Алтан амсартай агар аяганд
Амсар дvvрэн бялхуулж барьсан
Ашдын баярт, vлэмжийн учралт энэ сайхан өдрөө
Зээ, идээ бvхэн чинь амттай болтугай
Эзэн хvн нь жаргалтай болтугай
Өлзий буян чинь цацран дэлгэртvгэй
Өмнө зам чинь саруул байтугай
Хvсэл бvхэн чинь биелж байтугай
Хойчийн өдөр чинь гэгээн байтугай
Хот билчээр чинь малаар дvvртvгэй
Хувин сав чинь сvvгээр бялхтугай
Урт удаан насалж
Улам улам жаргахын
Өлзийт сайхан ерөөлийг
Өөд нь дэвшvvлэн баръя >
гэхэд Ням <тэр ерөөл бат орштугай> гээд өөрийн эрхгvй бөмбөрөн гарсан нулимсаа арчив.
Эрдэнэ том балгаж залгиснаа <сайн гарч шvv> гэж магтав. Эрдэнийн тавьсан аяганд Ням
дахин архи хийх зуур <миний өвгөд ч нэрж байсан хvнгvй. Муу Нямын vед нь тогоо, бvрхээр
нийлvvлэх учралтай байсан юм байх даа, хөөрхий минь. Ах чинь шавхруу л горьдож байсан
болохоос өөрөө нэрээд ууж байна гэж зvvдлээгvй явлаа. Одоо ч нэрээд л сөгнөөд л байдаг
хэрэг ээ. Ирж халуун архи ууж байгаарай> гэлээ.
- Төр өөрчлөгдөнө гэдэг энэ дээ Ням гуай минь.
- Ёстой доо. Итгэлтийн буян. Тэр хvнээс мөн ч их хvртлээ. Надад өгсөн энэ хэдэн мал чинь
уул нь Итгэлтийн мал юм шvv. Олон хvн хvртлээ дээ.
Итгэлтийн ачаар нэрж байгаа юм бол та олон жил хонийг нь хариулж байхдаа л нэрж
байхгvй яасан юм бэ? гэж Эрдэнэ өвгөнийг зальтай нvдээр харлаа.
313
- Хоёроос дээш шувтрах юмтай байж vзсэнгvй шvv дээ. Зарим жил ганц ч vнээ сааж байлаа.
Хоногийн тараг л залгуулж байсан хэрэг.
- Тэгвэл ардын засаг л зургаан vнээтэй болгож өгөөд нэрж байгаа хэрэг байна шvv дээ.
- Тийм дээ. Гэхдээ над өгсөн мал чинь Итгэлтийн хураалгасан мал юм.
- Ням гуай минь Итгэлт таныг зараад өгөөгvй байсан малыг ардын засаг авч өгсөн хэрэг шvv
дээ. Ням гуай хэсэг зуур гөлрөн бодолхийлснээ эрvvний сахлаа шувтарч
- Манай Итгэлт ч овтой нь ч овтой хvн. Гэхдээ би буруу санахгvй. Алдас болно гэлээ.
Эрдэнэ юм хэлэх гэснээ болив. Энэ өвгөн Итгэлтийн хонийг олон жил бараг хөлсгvй
хариулж хvчээ, хайрлалгvй өгчээ. Бас охин нь тvvний бэр болов. Тэгээд ардын засгийн
хvчээр хэдэн vнээтэй болсноо Итгэлтийн ач гэж бодож байна. Эрдэнэ ч ингэж бодож байсан.
Чамайг Итгэлт мөлжиж байна гэж Петрийн хэлэхэд огт хvлээхгvй маргаж явсан. Гэвч хожим
Петрийн vгийн vнэнийг ойлгосон. Харин Ням гуай бол тvvнийг ойлгоогvй. Одоодоо ойлгох ч
vгvй. Ойлгосон ч алдас болно гээд зөвшөөрөн хvлээхгvй юм.
- Эрдэнэ минь ардын засаг маань тэгээд цаашдаа олон малтай болсон хvний хөрөнгө малыг
хураагаад л байх хэрэг vv? гэж Ням гуай хэсэг дуугvй байсны дараа асуув.
-- Юу ч л гэсэн таны хөрөнгийг хураахгvй гээд Эрдэнэ хөгжилтэй инээв.
-- Эрдэнэ энд хаанаас ирсэн бэ? Хоршооны орлогч сургагчаар ажилласнаас хойш юу болсон
бэ?
-- Намын долдугаар хуралд Эрдэнэ Цэцэрлэг мандалын аймгийн төлөөлөгчөөр сонгогдон
очиж хоёр сар гаруй хуралдав. Энэ хуралд оролцох зуур тун их юмыг ойлгож авлаа.
-- Монгол орон бол өвөрмөц, шарын шашин гvн нэвтэрсэн орон болохоор феодал, ялангуяа
жасын хөрөнгийг шууд хурааж болохгvй гэсэн Дамбадорж, Жадамбаа нарын бvлгийн
бодлогыг олонхи төлөөлөгчид шvvмжлэн буруушаав.
- Ард тvмний аж амьдралыг сайжруулахад тvvнд олгосон эрх чөлөөг баттай болгох гэвэл шар
хар феодалууд, зарим баян чинээлэг суман эрийн хөрөнгийг даруй хураах нь зөв билээ.
Шарын шашин хvчтэй нь vнэн. Гэвч бид тvvнээс айгаад зорилгоосоо няцаж болохгvй гээд
Эрдэнийг vгээ төгсгөхөд хэсэг төлөөлөгчид алга ташиж баяр хvргэв.
Тэмцэл хvчтэй өрнөн таньдаг хvмvvс ч мэндгvй зөрдөг болов. Эрдэнэ олон дахин босож vг
хэлсэн бөгөөд тvvний vгэнд онолын дэлгэр санаа хомс авч, амьдралын зайлшгvй баримт
арвин болохоор хvмvvс ч сонсох дуртай байдаг байлаа.
Хурлын завсарлагаар тамхи татаж суусан Эрдэнийн дэргэд Жадамбаа бас нэг өргөн
шанаатай тарган хvний хамт ирлээ.
Энэ тарган хvнийг хэдэн улсын хэл мэддэг, өндөр боловсролтой гэж ярилцахыг Эрдэнэ
сонссон билээ.
- Та энэ орны хэдэн малд тун их өшөөтэй хvн юм аа. Монгол улс малгvй болбол яахыг
бодсон уу? гэж Жадамбаа асуув.
- Монгол улсыг малгvй болгох гэж энэ орны хоолыг идэж байгаа хэн бvхэн бодохгvй байх
гэж би итгэж байна гэж тайван хэлэв.
- Та бод л доо. Цөөн малтай, олон ам бvлтэй нэг айл байна. Тэр айл цөөн болохоор идэхдээ
хайрлана. Гэтэл тvvнд хvний малыг хурааж аваад өгч орхиё. Идэж орхино шvv дээ гэж тарган
хvн хэлэв.
- Тэр айл vргэлж өлсөж байх хэрэг vv?
- Бид тvvнийг цатгахын тул өөр vйл бодох чухал. Улсын эдийн засагт хор болохгvй юм
бодож олбол сайн байна.
Би та бvхэн шиг тэнгэрийн мэргэн бодолтой хvн биш. Гэвч би өлсгөлөнд нэрвэгдсэн
314
хvмvvсийн хурц нvдийг vзсэн хvн. Тэр нvдний өмнө том гэгчийн хар цоожтой байшинд
гурил будаа дvvрэн байсан юм шvv.
- Урьдаар эдийн засгаа хvчтэй болгож авах ч алсын бодол. Та бол хээлтэй vнээгээ идэж орхиё
гэж бодож байна. Бид бол тэсвэрлэж байгаад тугалыг нь гаргаж авъя гэж бодож байна.
- Олон жил тэсвэрлэж, олон дахин тугаллуулсан боловч нөгөө өлссөн хурц нvд арилаагvй
шvv дээ. Цөөн хvний гарт их хөрөнгө байсан цагт олны амьдрал сайжрахгvй гэдэгт л би
итгэж байна гээд Эрдэнэ хуралд орж билээ.
Эцэстээ Дамбадорж, Жадамбаа нарын бvлэг ялагдаж тэд төв хорооны удирдлагаас
зайлуулагдав. Хурал дууссаны дараа Эрдэнэ Намын Төв Хороонд ажиллаж байгаад
феодалын хөрөнгө хураах ажлаар Цэцэрлэг мандалын аймагт томилогдон явж билээ.
Аймагт очмогц Эрдэнэ салбар комиссуудыг байгуулан ажилдаа орсон бөгөөд өөрийн биеэр
Заяын гэгээний сангийн хөрөнгийг хураасан. Ажлынхаа голыг нь амжилттай нугалж байтал
Улаан уулын хошууны намын хорооны даргаар томилогдов. Энэ vед уул хошуунд хамтрал
байгуулах ажил эхэлж байлаа. Хамтралд зөвхөн сайн дураар оруулах ёстой гэсэн намын
шугамыг Эрдэнэ хатуу баримтлан ажиллав.
Хувьсгалын жил хэдэн малтай болон эхэлж байгаа хvмvvс бол хамтралд орохдоо тун хойрго
байлаа. Гэтэл Улаан уулын хошуунд хамтрал байгуулах ажил удаан явж байгааг аймгийн
намын хороо зэмлэн буруушаагаад уг ажлыг тvргэн болгохоор Эрдэнийн хуучин танил
Доржийг ирvvлжээ.
Дорж ирмэгц ардуудыг шахаж хэдэн өдрөөр хорьж хуралдуулан орохгvй байсан хvмvvсийг
элдвээр хавчиж нугалаа хийснээр барахгvй хомооно гэгчийг байгуулж эхлэхэд Эрдэнэ
эсэргvvцэв.
Доржтой хэдэн удаа учран ярилцахад тэр нь өөрийн хийж байгааг зөв гэж зvтгээд Эрдэнийг
ангийн хувьсгалын зорилгыг ойлгохгvй хоцорсон этгээд гэж доромжлоход нь <Одоохондоо
би энэ хошууны намын хорооны дарга. Чи зайл. Явахгvй бол хvчээр барьж аваад хvргэж
өгнө> гэж заналхийлэв.
Дорж аймаг руу явсан боловч аймгийн намын хорооны дэмжлэгийг авч эргэж ирээд
хошууны намын хурал хийлгэж, Эрдэнийг Довчин бэйсийн эхнэрийн нууц амраг, цагааны
цэргийн дарга байсан хvн. Ганц хvv нь нударган Итгэлтийн хvргэн гэх зэргээр хатуу
шvvмжлэн барууны этгээд нэр зvvлгэн ажлаас нь халсан бөгөөд эцэст нь хошуунд
байгуулагдсан хамтралын нягтлан бодох болгожээ.
Тэгээд хот орж хамтралдаа мөнгөн зээллэг олж аваад буцаж явах замдаа Нямынд айлчлан
ирсэн юм. Нямынд нарийн хоол хийлгvvлэн идэж хоноод маргааш нь эрт мордож явсаар
Хануй голын урд эрэг дээр харуй бvрий болох vед нэг айлд ирж хоновол Содном гэдэг айл
нvvдэллэн ирсэн тухай сонсож өглөө нь очив.
- Энэ жил нутгийн тал асуувал багш Хануйд нутагла. Нvvхгvй байвал модоо барина гэсэн.
Тэгээд л энд нvvж ирээд байна гэж Содном шинэ нутагт нvvдэллэн ирснээ тайлбарлан
ярилаа.
Эрдэнэ замын дагуу нvvдэллэж яваа хэд хэдэн айлаас <тал муу> гэснээс хойшилж яваа
тухай сонссон билээ. <Лам нар юу болоод ингэж айлуудыг хойт зvг рvv нvvлгэж байгаа юм
бол? Энэ жил урьд нутгаар зуд болох ямар нэгэн шинж тэмдэг олж мэдээд, мэргэн болох гэж
байна уу? Нэг л учиртайдаа> гэж Эрдэнэ бодов.
Содном бол их шvтлэгтэй хvн бөгөөд лам багшаас тал асуулгvй нутаг ч сольдоггvй хvн юм.
<Өвгөөн, багш пvрэв гаригт нvvгээд хэрэггvй гэж байна>, <Өвгөөн хонио даваа гаригт
хяргаж эхэлбэл сайн гэж багш айлдаж байна>, <Өвгөөн эсгийгээ мягмар гаригт зээрд
315
зvсмийн мориор эхэлж татвал сайн гэж багш айлдав> гэх зэрэг юмыг Долгорт vргэлж хэлдэг
бөгөөд хоёр биеийн час өдөр, ижийгийн бурхан болсон өдөр гэж хэсэг өдрийг хvндэтгэн
цээрлэнэ. Ер нь л алхам бvхнээ лам багшаар мэдvvлсэн хvн байлаа. Тэгээд өнгөрсөн хавар
Заяын хvрээний хамбаас нутгийн тал асуувал Хануйн гол өнгөрч нутаглавал биед барцад,
хөрөнгөнд гарзгvй гэсэн ажээ.
Чухам юу болоод ингэж олон айлыг хойш нь нvvлгэж байгаа юм бэ? гэвэл ардын хувьсгалыг
эсэргvvцсэн лам голдуу хvчин их тэмцэлд бэлтгэж байлаа. Тэд энэ vед Архангай гэж нэртэй
болсон аймгийн хойт хэсэгт буюу Хөвсгөл аймгийн өмнөд хэсэг бөглvv нутагт хувьсгалын
эсэргvv зэвсэгт бослого гаргахын тул хvмvvс хуралдуулж байв. Гэвч тvvнийг Эрдэнэ ч,
Содном ч хэрхэн мэдэх билээ.
Эрдэнийг ирэхэд Долгор vнээгээ билчээрт гаргаж залж явсан билээ. Гэрт нь морьтой хvн
ирэхийг танихын аргагvй холоос харсан. Гэвч сэтгэлд нь <Эрдэнэ ирэв vv дээ> гэж нэг дуу
шивэгнэх шиг болоход эхлээд бушуухан очиж уулзмаар санагдаад гэрийн зvг тvргэн явснаа
алхалт нь аажим болов. Гэхдээ буцаж эргэсэнгvй явсаар гэртээ орвол гэрийн баруун талд нь
Эрдэнэ товшрогдон суугаад цай ууж байлаа.
Долгорыг хармагц Эрдэнэ аягатай цайгаа тавьж ханцуйгаа сэгсрэн босоод <золгох уу?>
гэхэд Долгор инээмсэглэх мэт болсноо шууд очиж Эрдэнэтэй золгоод Содном өөд сэтгэл нь
зовсон бололтой харлаа.
Зөвхөн энэ зовсон харцанд их учир байлаа. Гэмт хvн гэлбэлзэнэ гэж vг байдаг. Эрдэнэ
сэтгэлд нь ер бусын дотно санагдсан учраас л Содномд ямар нэгэн гэм хийсэн мэт Долгорт
бодогдсон бөлгөө.
Халимаг нь шанаанаасаа бууралтаж эхэлсэн Эрдэнэ, тvvний дасал болсон бөгөөд сvvлийн
vед зvvдэнд нь байн байн vзэгдэх болсон зөөлөн том нvдийг хармагц Долгорын хацарт улаан
туяа гэрэлтэн, өдөр шөнөгvй эрж байж арай гэж олсон vнэт юмаа харж байгаа хvний
догдолмол боловч өрнvvн гэрэлтэй сэтгэл тvvнийг эзэмдэв. Тvvгээр ч барахгvй Эрдэнэд
дотнын сайхан vг хэлмээр бодогдов.
- Хавьдаа чи хvvтэйгээ уулзсан уу?
- Хавар Солонготойгоо ирж уулзаад явсан. Одоо Солонгын хvvхэд лав гарсан байх.
- Гарсан бол харах юмсан. Тvрvvчийнх нь хvv байсан юм гэнэ билээ гээд Долгор хөврөн
гарсан нулимсаа ханцуйгаараа арчив.
- Тэр хоёр ч Итгэлтээс болж нилээд юм vзсэн байх аа. Одоо ч нэг болох байлгvй дээ.
- Уржнан жил аймгийн наадам дээр Төмөр, Дулмаа хоёртой дайралдсан. Дулмаа сайхан
эхнэр болсон байна билээ. Хvv нь ёстой л тоостой гараар барьшгvй амьтан байдаг гээд
Долгор vл мэдэг мишээв.
Эрдэнэ тэр өдрөө явсан бөгөөд холдолгvй зvс таних айлд очиж унтав.
Тvvний бодлыг Долгор эзэмдэж байлаа. Долгорыг бодох тусам өөрийн тvргэн занг зэмлэж
хорвоо дээр дахин олдохгvй хvнээ засагдашгvй гомдоосондоо харамсана.
Эрдэнэ нь Долгорт холын ангид байсан бол энэ өдрөөс эхлэн урьдын дотно Эрдэнэ сэтгэлээс
нь салахгvй болов. Их хайрыг ойртуулах хvчтэй зvйл бол салалт гэж хэлдэг нь vнэн
бололтой.
Зовлон салалт хоёрыг давж гарсан энэхэн хоёр сэтгэл гомдлын хэрмийг эвдэж эхлэв. Урьд
Эрдэнийн тухай бодохдоо өөрийгөө зөвтгөхийг хичээдэг байсан Долгор Эрдэнийг ирээд
явснаас хойш < Эрдэнэ минь намайг гуйсан шvv дээ? Би л, мунхаг эм, болоогvй> гэж бодож
байлаа.
Эрдэнийн явсан орой vнээ сааж байхдаа Долгор бараг л өөрөө мэдэлгvй амандаа дуу аялж
316
байлаа.
X
Хамтралд шинэ гишvvн элсvvлэх хурлыг удирдаж хийлгэхээр аймгаас улаан хувьсгалч
Дорж ирж гэнэ гэдэг яриа Хан өндөр сумынхны сvvлчийн сонин яриа болжээ.
Энэ яриа сониноо алдаагvй байхад маргааш өглөө сумын төв дээр хурал болно гэсэн зар
тархаж Төмөр, морио барьж хонов.
Хамтрал байгуулагдаад хоёр жил шахам болсон авч Төмөр ороогvй байлаа. Анхны хурал
хийхэд хотод жин тээж явсан. Өвөл нь хамтралын мал vхэж, гишvvд нь хурал хийхээс өөр
ажилгvй байгааг хараад хоёр удаагийн хурал дээр хичнээн шахавч дуугаралгvй сууж
өнгөрvvлэв. Гэтэл энэ хавраас эхлэн нутаг усаар хавчиж, хоршоонд ирсэн цай, тамхи нь ч
олдохгvй болов.
- Өвгөн минь энэ хамтралд бушуухан оръё. Тэгэхгvй бол юу ч болж магад гэж Дулмаа
vргэлж хэлдэг болов. Өглөө эрт босоод Дулмаагийн урлаж хийсэн шинэ торгон дээлээ
өмсөж, том мөнгөн хэт бэлээ зvvгээд мордохдоо <Өвгөн минь би орж орхиё. Чи минь өгөх
малаа бодчихоод байгаарай. Ардын засгийн ачаар vржсэн мал > гэжээ.
Төмөрийг очсоноос хойш хvмvvс цугларан ирж хурал болов. Ногоон даавуу дээл дээр
мөрөвчтэй суран бvс бvслээд, мөрөвчийн нь дагуу элдэв тэмдэг зvvсэн Дорж улаан даавуу
бvтээлэгтэй ширээний ард зогсож, нvvр рvvгээ унжсан халимаг vсээ толгойгоо гэдрэг сэжлэн
хаяад, хvмvvсийг тойруулан зангидмал ширvvн нvдээр ажиглаад <Ангийн хувьсгалыг
мандуулж, таван жилийн төлөвлөгөөг биелvvлэн тариа будаа тарьж, vйлдвэрийг хөгжvvлж
харгис дээд ангийн хар шар феодалууд болоод нударган нартай хоёр тийш тэмцэж нийгэм
журмыг байгуулахад ядуу дунд ард тvмэн хамтралд орох хэрэгтэй. Ангийн тэмцэл бол
хvvхдийн тоглоом биш болохоор ширvvн байдаг. Биднээс хамтралыг байгуулахад барууны
этгээдvvд саад тотгор хийж, феодализмын мал аж ахуйг тvших гэж оролдож байна. Тэд бол
японы тагнуулууд мөн. Нийгэм журмын зам бол ядуу ард та бvхний ганц зөв зам. Энэ учраас
хамтралд ороогvй хvмvvс бол хар шар феодалуудын зарц, баруун болоод японы
тvрэмгийчvvдийн гар хөл мөн> гэж эхлээд vргэлжлvvлэн ярьж байхдаа зангидсан гараа
сvртэй даллан, цээжээ зогсоо, жолоогvй ханхалзуулж байлаа.
Дорж хоёр цаг гаруй ярилаа. Зарим хvмvvс дуг нойрондоо унтаж байв. Зарим нь хазаар дарж
байв. Зарим нь ажил төрөл, арилжаа наймаагаа ярилцана.
Төмөр илтгэгчийн vгийг анхааралтай сонсоогvй. Гэхдээ бусдын адил унтаагvй. <Хамтралд
орох саналаа өгөөд бушуухан харих юмсан. Нөгөө сэнсээ зорж дуусгавал хvv минь
баярлана> гэж бодон vгийн төгсгөлийг тэсэн ядан хvлээж байлаа.
Доржийг суухад Төмөр босож олны дундуур аажмаар алхсаар дэргэд нь очив.
- Сайн байна уу?
- Сайн. Нөхөр Төмөр сайн байна уу? гэж Дорж ихэмсэг хөндий дуугаар хариулав.
- Би хамтралд орох саналтай байна.
- Туйлын зvйтэй. Yгvй. Чи чинь өдий болтол ороогvй байсан юм уу?
- Тийм ээ. Ороогvй байсан юм.
- Муу байна даа. За овог нэр хэн билээ? гэж огцом ширvvн дуугаар асуув.
- Засагт хааны цахиур Төмөр гэдэг шvv дээ гэж Өлзий олны дундаас хариулав.
- Элэнцэг, баланцгийн чинь Засагт хаан. Феодалын ийм яриа, хамтралын гишvvдийн дотор
байж болохгvй. Нөхөр Өлзий мэдэв vv гэж Дорж нvдээ солбилзуулан зандрав.
- Бурхан Гончигсvм минь vvнээс хойш болъё гээд Өлзий гэмшилтэй суув. Хvмvvс нирхийтэл
инээв.
317
- Чимээгvй нөхөд өө! За нөхөр Төмөр хэдэн бодтой билээ?
- Зуун гурван бодтой.
- Юу зуун гурав аа?
- Тийм ээ. Зуун гурав. Юу гэж?
Доржийн царай барайн, хэсэг бодолхийлснээ шийдэмгий дуугаар <Чи бид хоёр танил. Гэвч
хувьсгалын хэрэгт танил талыг харж огт болохгvй. Чи болбол хамтралд орох гавьяагvй
этгээд байна> гэж Дорж долоовор хуруугаа гозойлгон хэлэв.
- Яагаад?
- Ардыг мөлжигч ангийн дайсан нударган байна.
Өлзий босож хэсэг зуур ангалзан ээрснээ <улаан хувьсгалч гуай. Энэ Төмөр бол нударган
биш. Нударгатай дээл ч өмсөхөө бараг больсон хvн. Ардын засгийг байгуулахад улаан
сахиусны> гэтэл Дорж vгийг нь тасалж:
- Нөхөд өө: Ангийн тэмцэл хурц болж байгаа vед энэ мэтийн нударган нар хамтралд
шургалан орох гэж оролдоно. Иймийн тулд хувьсгалт сонор сэрэмжийг vсний тонгорог шиг
хурц байлгах хэрэгтэй. Энэ учраас нударган Төмөрийг алга ташиж хурлаас даруй тvргэн хөөх
хэрэгтэй гээд Дорж алгаа ташихад хэдэн хvн дагаж ташив.
Төмөрийн уур нь хvрч, бие нь чичрэн босоод
- Би нударган бишээ! гэж бvдvvн дуугаар хашгирав.
- Нударган биш гэнэ шvv гээд Дорж ха, ха гэж инээснээ царай нь хувирч, долоовор
хуруугаараа Төмөр рvv чичлэн зааж, vvнийг өмссөн эдэлснийг хараач. Ангийн дайсан ийм л
зальтай байдаг юм даа. Бушуу зайл гэлээ.
Төмөр шууд ухасхийн гараад морио унаад эргэж ч харалгvй давхилаа.
- Бид хувьсгалын өндөр сэрэмжтэй байсан учраас нударганыг илрvvлж чадлаа гэж Дорж
ихэмсгээр хэлэв. Олны дундаас Цамба босож <Ер нь энэ Төмөр бол нударганаас гадна Улаан
хайрхан уулын хошууны дарга байж байгаад барууны этгээд болсон Эрдэнийн төрсөн дvv
байгаа юм. Ийм дайснуудын өмнө манай хамтрал vvд хаалгаа чанга хаах хэрэгтэй> гэлээ.
- Хvv минь чи гvвээний цаанаас тархидаад яах юм бэ. Ямар хөгшин борхи биш гэж Өлзий
хэлэхэд цугларагсад шуугилдан инээлдэв.
- Нөхөр Өлзий, нударганыг хамгаалж байдгаа зогсвол дээр гэж Цамба хэлэв. Олны дундаас
хот хийцтэй хvрэн дурдан дээл ногоон бvс бvсэлж, саравчтай малгай тавьсан хvvхэн босож
царай нь улайсхийснээ
- Төмөр гуайг нударган гэдэг бол буруу. Хувьсгалын өмнө ядуу зvдvv улсад тусалж явсныг
нь би сайн мэднэ. Хувьсгалын хэрэгт идэвхтэй орсон хvн гэж ярихад Дорж тасалж:
- Урьд ямар байсныг ярихгvй. Бас ардын хувьсгалын хэрэгт оролцож явсан хvн. Ангийн
хувьсгалаас урваж зайлахыг алийг тэр гэх вэ. Хуяг комиссарын гэргий ийм яриа ярьж
болохгvй гэж хэлэв.
- Тийм биш. Төмөр гуай бол сайн хvн гэж хvvхэн хашгирав.
- Та vзэмж гуа авч ухаан чинь богино байна гэж Цамба хэгжvvн хариулав.
- Миний vзэмж чамд падгvй. Олдох ч vгvй гэж хvvхэн хорсолтой инээмсэглэв.
- Нөхөр өө. Ядуу ардыг битгий дарлаад байгаарай гэж Цамба хэлээд шар нvvр нь төмсний
цэцэг шиг болов.
- Наадах хvvхэн чинь Төмөрийн нууц амраг болоод л ингэж хашгирч байгаа бололтой гэж
саяхан хар болсон нэг хvн хэлэхэд хэд хэдэн хvн хөгжилдөн инээлдэв.
- Нөхөд өө. Та нар хэтэрч байна. Эмэгтэй хvнтэй ингэж харилцах нь феодализмын ёс. Дуугvй
болцгоо гэж Дорж зандран хэлэхэд хvмvvс чив чимээгvй болов.
318
- Хар дээлийнхээ цаана халзан магнай чинь далдлагдахгvй шvv. Шударга ардыг хавчиж
байгаагийн чинь хорт санааг би илрvvлнэ дээ гээд хvvхэн явлаа.
Энэ хvvхэн хэн гэдгийг уншигч та лав мэдэж байгаа биз ээ. Энэ бол таны танил Хуягийн
эхнэр Цэнд шvv дээ. Хэдэн өдрийн өмнө эцгээ эргэж нутагтаа ирээд өнөө өглөө хамтралын
хуралд сонирхон ирсэн юм.
Тэр орой Төмөрийн гэрт Цэнд орж өдрийн болсон явдлыг шvvмжлэн ярилцав.
- Чи аймаг орж учраа ол гэж Дулмаа хэлэв.
- Аймаг орохоор барах уу даа. Хэрэгтэй бол төвд очиж гомдол эрэх хэрэгтэй гэж Цэнд
зөвлөв.
- Болъё доо. Yнэнээр явбал vхэр тэргээр туулай гvйцнэ гэдэг. Юу л болбол болог. Би энэ
засгийг байгуулахад бага боловч оролцсон нь vнэн юм даг гэж Төмөр хэлэв.
Цэнд хот явахдаа <Би таны тухай Хуягт хэлнэ. Бид хоёр заавал ярина. Яагаад ч ийм байх л
ёсгvй> гэлээ.
Төмөр хамтралд орох тухай яриа дахиад гаргасангvй. Гэтэл хавчиж гадуурхах нь улам их
болж наадамд тvрvvлсэн морийг нь нударганы морь гээд бай өгсөнгvй. Бас Төмөрийн бухыг
хамтралын бух мөргөсөн эсэргvv бух гэж хамтралын идэвхтэн Цамба буудаж алсан байлаа.
Бухныхаа тухай сумын захиргаанд гомдол гаргаж очсон чинь <цадиггvй бухаа харж байлгvй
мөргvvлсэн нь чиний буруу> гэж хариулжээ.
XI
Шөнө дунд өнгөрч Зая бандид гэгээний хvрээ гvн нойронд дарагджээ. Баруун хойноос
зэвvvн хvйтэн салхи vлээн, тэнгэрт тvг тvмэн од анивалзан мяралзана. Хvрээний тал бvхэнд
нохой янз бvрийн дуугаар яншин хуцах нь хvйтэн агаарт төмөр дэлдэх мэт сонсогдоно. Энэ
шөнө хамба ламын гэрт арваад хvмvvс цугларан бvдэг дуугаар шивэгнэн ярилцана. Энэ
хvмvvсийн дунд Ванчин богдтой хоёр дахин холбоо барьсан Цамба, баруун хязгаарын цэрэгт
өндөр алба хааж байгаад улсын хөрөнгө vрэгдvvлсэн хэргээр халагдсан Жамбал, хулгайн
хэргээр шоронд ороод саяхан суллагдаж ирсэн Тvгжил, эхнээс нь аваад эдvгээ хvртэл бараг
гvн нойрондоо ардын засгийг зvхэж байдаг Бадарч мэт хvмvvс байлаа.
- Хийд жасын хөрөнгийг цөлмөн хураав. Зая гэгээнийг барьж аваачаад хороов. Лам нарыг
хар болохыг уриалан дэмжиж байна. Ардын засаг шарын шашныг vндсээр нь устгах гэж
байна. Ноёд дээдсийг бузарлаж гvйцэв. Одоо бид гар хумхин vvрэглэж сууж болохгvй болов.
Эсхvл ингэж зvvрмэглэн сууж байгаад шашин бурхан ёс дэглэмтэйгээ хамт булшлуулах,
эсхvл эрэгчин эмэгчнээ vзэх, vхэх сэхэхээ харах цаг ирлээ гэж хамба хэлээд Цамба руу
хяламхийн толгойгоо дохив.
- Ванчин богд хөдлөх цаг болсон гэж хэлсэн. Биднийг эхэлмэгц тусална гэж айлдсан. Ванчин
богдыг их наран улс дэмжиж байгаа билээ. Ялангуяа намайг сvvлийн удаа Долнуур хотод
очиж уулзахад <цаг болсон хойшилбол хожимдоно> гэж хэд дахин айлдсан. Иймд ардын
засагт дургvй бvх хvчийг нэгдvvлэн нэгэн зэрэг хөдөлж vхэлдэн занчилдах цаг болжээ гээд
Цамба vгээ тасалж бvхнийг тойруулан харснаа чимхэж байсан шар тамхиа татаж хөндий
ханиагаад, - миний хэлэх гэсэн юм энэ л байна гээд нимгэн манан хөөргөө даалиндаа хийх
гэхэд хажууд нь сууж байсан нэг лам гараа тосож
- Таны тамхи яасан сайхан vнэртэй юм бэ. Аль вэ? гэлээ.
- Ёстой гvйхуар гээд Цамба хөөргөө өгөв. Лам хэд дахин халбагадаж чимхээд татсанаа:
- Аргагvй л юмтай газрын эд байна даа гэв.
Цамба Ванчин богдтой хоёр дахь удаа холбоо барьж ирээд хагас сар болж байгаа юм.
Ирэхдээ хэдэн боодол шар тамхи, хоёр манан хөөргө авчирчээ. Очоод Ванчин богдод зөвхөн
319
мөргөсөн ба харин нэг япон хvнтэй уулзаж хамбын захиаг өгч хариу заавар авсан юм.
- Ванчин богд, монголын олон лам нар та бvхэнд их найдаж байгаа юм шvv. Та бvхний
зvтгэлийг бурхан болоод их наран улс өндөр vнэлж байна. Цаг сайхан болсон хойно Токио
хотод айлчлан очихыг уръя гэж япон хvн салахдаа хэлжээ.
Цамбын ярианы дараа хvмvvс нэг хэсэг дуугvй сууцгаав. Хамба олны байдлыг хулгай
нvдээр ажиглан, шvрэн толгойтой том хашин хөөргө алган дээрээ цохиж суув.
- Ард тvмний олонхийн дэмжлэгийг авсан бvхэл төрийн эсрэг зэвсэг барин босно гэдэг амар
хэрэг биш. Та нарын дунд уг ажилд оролцохоос айж байгаа хvн байвал vнэнээ хэлэх
хэрэгтэй. Миний хувьд гэвэл бурхан шашин ёс төрөө аврахын төлөө юу ч хийхээс буцахгvй
болсон хvн гэж хамба хэлэв.
- Ардын засаг бид хоёр нэг нарны дор байж чадахгvй болсон. Ингэхлээр хамба таны хэлснээр
vхэх, сэхэхээ vзэх цаг болжээ. Хөдлөхөд бидэнд зэвсэг л хэрэгтэй. Би хувьдаа арваад л
хvнийг хурдан буугаар зэвсэглэж чадна. Орос ланжуу шvv дээ. Сум гэвэл хоёр хайрцагтай
гэж Жамбал хэлээд хvйтэн инээмсэглэснээ орост байгаа зэвсэг бvхэн ардын засагт буй шvv
дээ гэлээ.
Жамбал баруун хязгаарын цэргийн хvнсний мөнгө vрэгдvvлснээс болж халагдсанаас эхлэн
ардын засгийг занаж, арав гаруй винтов, хоёр сэлээдий, хоёр хайрцаг сум, хэдэн гар бөмбөг
хулгайлж авсан юмсанжээ. Халагдсан тушаалаа аваад гарахдаа <гайгvй дээ. Жамбал хэн
болохыг та нарт vзvvлээд өгнө> гэж дотроо бодон шvдээ хяхнуулан хавирч явсан билээ.
- Зэвсэг олоход тун хэцvv байна даа. Наран ноён юуны өмнө та нар өөрийн газартай бол. Тэр
vед чинь бид зэвсэг хvргэж өгнө гэсэн гэж Цамба хэлэв.
- Зэвсгээс чухал зvйл байна. Энэ бол олны сэтгэл. Одоо бол тун аятай цаг. Ардын засаг
шашныг дайрч байна. Монгол шашиндаа хайртай. Олон тvмэн хамтралд дургvй болжээ.
Гэтэл ардын засгийнхан тvvнийг байгуулах гэж хvчилж байлаа. Энэ байдал, удаан
vргэлжлэхгvй. Ухаантай хvмvvс нь энэ бvхнийг буруу гэж ойлгоод байна. Та нар нөгөө
манай энд дарга байсан Эрдэнийн тухай сонссон биз дээ. Хамтралыг хvчлэн байгуулах нь
буруу. Чинээлэг ардын хөрөнгийг хавтгайруулан хураах нь буруу гэж тэмцээд ажлаасаа
халагдсан гэнэ билээ. Эрдэнэ мэт бодож байгаа хvмvvс олон байгаа юм. Ингэхлээр тэд энэ
алдаагаа засаж авч чадна. Тvvнээс өмнө л амжих нь чухал. Бас энэ алдааг нь аль болохоор
дэврvvлэх ажил хийх хэрэгтэй байна. Цамба мэт хvмvvс хар болж хамтрал, хомоонд орж
дотор нь дарь булах цаг болжээ гэж Хамба хэлэв. Ардын засгийг устгахад зэвсэг тэгэх
тусмаа маш хурц зэвсэг хэрэгтэй гэдгийг хамба хэн бvхнээс илvv ойлгож байлаа. Гэвч
зэвсгийн тухай яриагvйн шалтгаан бол нэгдvгээрт тэр нь олдохгvй зvйл байлаа. Энэ учраас
байгаагаа барьж хөдлөөд цааш нь юу болохыг дараа нь бодохоос өөр аргагvй ажээ. Өнөөдөр
зэвсэггvй гээд хөдлөхгvй, цаг алдвал маргааш ардын засаг улам хvчтэй болно. Хоёрдугаарт
зэвсгээр биш бурхны хvчээр ардын засгийг ялж болно гэдгийг сvсэгтэнд ойлгуулах нь чухал
болохоор зэвсгийн тухай ярих хэрэггvй ажээ. Гуравдугаарт цагийг нь олж цохивол арсланг
саваагаар алж болно гэж боддог хvн юм.
Жамбал нvvрээ гарын алгаар илж эвшээн, суниаснаа <надад ярих хэдэн зvйл байна> гээд хэн
нэгний зөвшөөрлийг хvлээлгvй <зэвсэгтэй хөдөлгөөнийг олны хvчээр гэнэт алс бөглvv газар
гаргаж чадвал бид тvргэн зуур ардын засаггvй газар оронтой болно. Тэгвэл Ванчин богд одоо
цагийн нисдэг тэргээр бидэнд зэвсэг хvргэж өгөх боломжтой болно. Ийм зэлvvд газар бол
энэ аймгийн хойт нутаг. Хөвсгөл аймгийн өмнөд нутаг. Тал бvрээсээ усаар хаагдсан
болохоор машин тэрэг явах боломж муутай, vлэмж зохимжтой нутаг> гээд бvхнийг харлаа.
- Энэ тун мэргэн санал байна. Энэ учраас тэр зvг сvсэг бишрэлтэй олныг дөхvvлэх ажлыг
320
хийвэл зохино гэж хамба хэлэв.
Урт цагаан соруултай гаансанд тамхи татан, бусдын яриа сонсож дуугvй суусан Тvгжил
- Нэгэнт хөдлөөд явах юм бол хvмvvсийг хvчээр дагуулж болно шvv дээ гэлээ.
Хамба хамрын тамхиа сайн гэгч нь татаж аваад
- Гэгээнийг барьж авч хороосныг олонд тараан ярих нь чухал. Тэгэхдээ ардын засаг хороосон
боловч гэгээн удахгvй эргэж ирнэ гэж айлдсан. Ардын засгийг хуурч цагийг хvлээн таалал
барьсан дvрс vзvvлжээ гэж ярина шvv гэлээ.
Зая гэгээн бол хорин хэдхэн настай гэнэн залуу байж билээ. Гэтэл энэ хамба тvvний нэрийг
барин тvмэн зvйлийн хорт цуурхал дэгдээсэн юм. Ардын засгийн газраас аргагvй болж Зая
гэгээнийг олноос тусгаарлаж хотод аваачсан. Гэтэл хамба санаачилж Заяын гэгээн ардын
засгийг тэгж чадсан. Ингэж давсан гэж өдий төдий худал цуу яриа дэгдээв.
<Шөнө шар хаданд аваачиж буудаж алсан чинь, маргааш нь дотоодыг хамгаалах газрын
байшинд урьд шөнө хээр хоноод ирлээ. Бузар хvйтэн байна гээд орж ирсэн гэнэ>, <Арав
гаруй цэрэг туугаад явж байтал гэнэт шар гэрэл татаад алга болжээ. Сандарч байтал маргааш
нь урьд шөнө Бээжин орж усгvй хар архи дарж дарж ирлээ. Толгой сvрхий өвдөж байна.
Балгачих юм байна уу? гэсээр Шvvх яаманд орж ирсэн гэнэ > гэх зэрэг хамгийн гэнэн
хvмvvсийг хуурахад зориулагдсан цуурхлыг хамба санаачлан тарааж билээ.
Ард олны дунд Заяын гэгээний ер бусын ид шидийн тухай цуу яриа тарааж тvvнд сvсэг
бишрэлт гэнэн хvмvvс итгэж байсан учир Улаанбаатар хотод олон нийтийг оруулан ил
шvvхийн хурал хийж улсын яллагч нь <Гэгээн чи vнэхээр ер бусын ид шидтэй бол тvvнээ
энд vзvvл. Энэ олон харж байг> гэсэн юм.
Зая бандидын гэгээн ер бусын ямар нэгэн ид шидгvй жирийн нэгэн хvн гэдгээ олны өмнө
хvлээсэн билээ. Гэтэл Зая гэгээний тухай нөгөө цуурхал дарагдсангvй улам ч ер бусын
хэлбэрээр тарж байлаа.
<Байсан байгаагvй нь адил энэ гэнэн залуугаар шашин хохирохгvй. Харин ардын засгийн
гарт vхвэл сvсэгтэн олон ардын засгийг буруушаахад тус болно> гэж хамба дотроо бодож
байсан. Харин бусад нэг ч хvнд энэ санаагаа хэлээгvй билээ.
Хамбын гэрт цугларсан хvмvvс ардын засгийг унагаахын тул нилээд юм хийхээр тогтон
ярьжээ. Бадарч, Тvгжил хоёр аль болохоор зэвсэг, ялангуяа хурдан буу олох, Жамбал өөрийн
хэлсэн нутагт очиж, хvмvvсийг хөдөлгөхөд бэлтгэх, Цамба хэдэн лам нарын хамт даруй хар
болж хамтрал, хомоонд орж ардын засгийн алдааг улам шатаах, хамба найдвартай хvмvvсийг
бослого гаргах газар руу ойртуулах зэрэг ажлыг хийхээр хуваарилжээ.
- Одоо vvрэглэж суух цаг байхгvй. Ирэх хавар гэхэд бууны дуу гарсан байх хэрэгтэй. Би
Ванчин богдод энэ тухай айлтгал явуулна гээд хамба хvмvvст тарах дохио өгчээ.
Хvмvvс гэрээс гарч, хамбын бурхны гэр, галын гэрээр таран унтацгаав.
Yvний дараа өдөр хамба нилээд олон лам нарыг янз бvрийн нэрээр хvрээ хийдэд явуулахдаа
нэгэн санаат том лам нартаа Хаврын дохиог хvлээж бvх ажлыг ян тан болгох тухай
хэлvvлжээ.
Өөрөө Ванчин богдын элчтэй маш нууцаар уулзаж бvх бодлоо хэлээд ирэх намар буюу өвөл
Ванчин богдыг монголд морилон ирэхийг урьжээ.
Хувьсгалын эсэргvv хvчин их тэмцэлд бэлтгэв. Гэтэл хамтрал хомооныг хvчээр байгуулан
ард тvмний сэтгэл санааг эвдэх явдал улам ч ширvvн болж байлаа.
Нэг мянга есөн зуун нэгэн онд японы империализм Манжуурыг эзэлж монголын дорнод
хилд бөөн аюул заналхийлэв. Энэ бvхэн нь тогтоод хэдхэн жил болж байгаа ардын засгийг
хvнд хэцvv байдалтай болголоо.
321
XII
Тариатын хvрээний харанхуй гудамжаар хоёр хvн явсаар хvрээнээс гарч танхимын зvг
чиглэв.
Тэнгэрт одод мяралзан гялалзаж, хvрээний ноход бvдvvн нарийн дуугаар яншин хуцаж, ам
уруудан жихvvн хvйтэн салхи vлээнэ.
Хэрэв өдөр байгаад энэ хоёрын нэгийг харсан бол галзуу хvн гэх байлаа. Сарлагийн сvvлээр
vс хийж унжуулан, vстэй дээл эргvvлж өмсөөд нvvрээ элдэв будгаар эрээлэн будаж, эхнэр
хvний тал vс зvvжээ. Харин нөгөөх нь бол лам хvн байлаа.
- Том гэрийн гадна очоод муухай дуугарахад хvvхдvvд нь айж шуугина. Тэгээд лаагаа
барина. Яг тэр vед нь ор. Yймээн эхлэхтэй зэрэг маш тvргэн гарч ирээрэй. Би хvлээж байна
гэж лам хувцастай нь шивэгнэн хэлээд би хоцоръё гэхэд золигийн багш нар нь унтаж байдаг
байгаа даа. Го туслагчийн хураагдсан хөрөнгөнөөс хоёр бярдаан буу олон сумтай авсан гэдэг
шvv гэж нөгөө хачин хувцаст хэд алхсанаа эргэж шивэгнэв.
- Хар авсан биш. Битгий олон vг ярь. Хэлснээр хийгээд ир. Буудсан ч харанхуй шөнө, бурхан
сахиус хоёр хамгаалж чадах байх.
- Тэнэсэн сум толгойд гэж айхтар vг бий шvv.
- За бушуу.
Хачин хувцаст гэтэн алхсаар пад харанхуйд хайлан алга болов.
Энэ хоёр юун улс вэ? Яах гэж яваа юм бол?
Чөтгөр болж сургуулийн хvvхдийг айлган тараах гэж яваа юм.
Өдөр өнгөрөх тутам лам нар сургуулийг эсэргvvцэх тэмцлээ өргөжvvлж байгаа vе билээ. Тэд
танхимын хvvхдийг элдэв аргаар ятгаж гэр гэрт нь хариулах гэж оролдсон, Цөмийг нь
чадаагvй. Харин арваад хvvхдийг оргуулсан. Бат Жаргал хоёр арав гаруй өдөр хөөцөлдөж
баймаажин буцааж авчирсан.
Танхимын хоолны гэрийг шатааж бас vзсэн. Гэтэл харин, амар байна уу гэсэн гай болно
гэгчээр Батын шаардлагаар хошуу захиргаа цогчин жасад байсан гурил будааг дайчлан авч
танхимын хvvхдийн хоолонд өгсөн ба феодалуудаас хураагдаж ирсэн малын аль тарганыг
алж бэлтгэв.
Нэг удаа Батын орны араас сэлэм орж ирсэн. Хэн хутгалсныг барьж чадсангvй. Харин
тvvнээс хойш багш нар орон дээрээ унтаж чадахгvй болжээ.
Аз болж Бат Жаргал хоёр хураагдмал хөрөнгөнөөс нилээд сумтай бярдаан буу тус бvр
нэгийг худалдаж авснаас хойш овоо зоригтой байдаг болов. Өдөр бvхэн буугаа тослон
зvлгэж, шөнө бvхэн сумлаж унтдаг болов.
Хvрээ хангалын vеэр багш Бат, Жаргал сумын анхны хоршооны нягтлан бодогч Шагдар
зэрэг эвлэлийн гишvvдийн хvчээр лам нарыг эсэргvvцсэн жvжиг зохиож цогчин дуганы
өмнөх талбай дээр тоглож билээ.
Лам, ноён, пvvсийн данжаад гурав гарч ирээд ардын засгийг элдвээр муучлан ярьсны дараа
тvvнийг устгахын учир хvчээ нэгтгэхээр шийдэж байтал буутай хvмvvс хvрч ирээд барьж авч
жvжиг дуусдаг байлаа. Бат пvvсийн данжаадад тоглож хувьсгалыг муучлахын завсраар эхнэр
хvvхдийн тухай алиа завхай юм ярьж, яр өвчиндөө болон алцагнан явж, гуншаа дуугаар ойр
хавьд байсан эмэгтэйчvvдийг дуудахад хvмvvс их л хөгжилдөн инээлдэнэ.
Жаргал гурван нvдтэй тогосын өдтэй малгай, хамбан дээл өмсөж янгинасан дуугаар
<Манжийн хааны vед малгай дээрээ жинстэй, автономитын vед алба хахууль ихтэй явлаа.
Ардын засгийн vед аль муугаа vзэж алт мөнгөнөөс салж, авгай хvvхэн эргvvлэх завгvй явна>
гэж дахин дахин ярьж байв.
322
Шагдар том гэгчийн шанам малгай, шар торгон хиазтай дээл өмссөн, урт бөгөөд бvдvvн шар
эрих барьж бvдvvн дуугаар хvнгэнvvлэн хэхэрч ойр хавиар гарсан залуу бvсгvйчvvдийг
дуудан <Багшийндаа очоорой. Банш бууз бэлэн гэж бодоорой> гэхэд тэд хөгжилтэй
хөхрөлдөн зугтааж байлаа.
Жvжиг төгсөх дөхөж байтал хэсэг лам нар олны дундуур зvсэн ирж Батын дэргэд очоод
ханцуйгаа шамлан <Эндээс тvргэн зайлахгvй бол намалдгий чинь чихэж орхино шvv> гэж
занал хийлэв.
<Та нар биднийг хувьсгалын дайсан нарын хар мунаар занчих санаатай байна уу? Удахгvй,
харин бид та нарыг хувьсгалын улаан лантуугаар няц цохино. Бидэн рvv дайраад ирвэл ард
маань улаан цэрэг бий. Цөмийг чинь барьж аваад холбож аваачаад буудна> гэж Бат хэлэв.
Лам нар баахан хаахалзаж байгаад зодож чадахгvй явсан бөгөөд Бат ч жvжгийн ёсоор лам
ноёдынхоо хамтаар буутай хvмvvст туугдан явж билээ. Иймэрхvv тэмцлээс болж өдөр бvхэн
хvрээний банди нар танхимын хvvхдийн хооронд зодоон болж байлаа.
Хачин хувцаст сэмхэн гэтсээр эрэгтэй хvvхдийн том гэрийн хаяанд очоод муухай дуугаар
хэдэн хvvхдийн нэрсийг дуудав. Унталгvй vлгэр ярьж байсан хvvхдvvд шуугилдан тосон
дэнгээ барих vед vvд нээгдэж муухай амьтан орж ирээд <Та нарыг цөмийг чинь эрлэг номон
хааныд аваачиж, арван найман халуун тамын адгийн тамд зовооно> гэж чарлав.
Хvvхдvvд хашгиралдан vvдэнд ойр ортой нэг жаал ухаан алдан унав. Муухай амьтан буцаад
алга болов. Хvvхдийн багш нар босож бярдаан буугаа барин гарлаа.
Жаргал хачин хувцастын гvйх хөлийн чимээг сонсож тэр зvг буудаад гvйсэн боловч юутай ч
тохиолдсонгvй. Багш нар хvvхдийн гэрт ороход зарим хvvхэд <Чөтгөр чөтгөр> гэж
хашгиралдан уйлна. Зарим нь уйлах ухаангvй нvд нь дvрлийж, ам нь ангалзана. Нэг хvvхэд
ухаан алдан шалан дээр гулдайн хэвтэнэ. Ухаан алдсан хvvхдийг орон дээр тавьж бусдыг нь
тайвшруулах гэсээр байтал vvр цайлаа.
<Танхим дээр чөтгөр гарч> гэсэн vг нэгээс нөгөөд дамжин тарж нилээд хvvхдийн эцэг эх
vрээ амьд мэнд дээр нь авъя гэж ирлээ. Заримд нь ухуулж, заримтай нь хэрэлдэж баймааж
буцаав. Ухаан алдсан хvvхэд, өглөө нь ухаан орон боссон боловч нэг хэсэгтээ дvйнгэ, vлгэн
салган явлаа. Эцэг нь ирж авах гэхэд Бат өгсөнгvй.
- Миний ганц хvv шvv. Осолдох юм бол чамаас нэхнэ гээд тэр хvн явжээ.
Багш нар чөтгөр гэж байхгvй Дайснууд манай танхимыг тараах гэж хийсэн ажил гэж
хичнээн яривч нэг их тус болсонгvй. Харин сургуулийн хашааны энд тэнд чөтгөр явж байгаа
тухай яриа хvvхдийн дотор дамжиж байлаа. Эцэст нь аргагvй болж танхимыг шинэ байранд
нvvлгэв.
Хангай газрын уяхан хавар эхэлж дов ногоорон модны захад шар яргуй vзэгдэж, нvvдлийн
шувуу гангар гунгар дуугаран таатай ажээ. Байгаль сэргэж, өвлийн нойрноос хорвоо салж
тэнvvн амьсгал ирэхэд сургуульд шинэ гай тохиолдов. Хvvхдvvдийн дунд өвчин гарч яах
ийхийн зав өгөлгvй нэг хvvхэд нас барлаа.
Бат аймгийн төвөөс эмч дуудахаар явах болов. Сумын эвлэлийн гишvvдийн дотроос Жаргал,
Шагдар зэрэг өөрийн итгэдэг арваад хvмvvсийг цуглуулан <За нөхөд минь, танхимыг нvд
салгалгvй хамгаалж бай. Дайсан улайрч байна шvv. Осолдож огт болохгvй. Би маш хурдан
ирнэ > гэж хэлээд маргааш өглөө нь шинэ татагдсан цэрэгтэй хамт мордох гэсэн боловч
чадсангvй. Учир нь танхимд будаа, гурил зэрэг хоолны хольц бага болсон тул хамтралын
захиргаанаас vvнийг олж авах гэсээр байтал vд өнгөрөв.
Yдээс хойш өртөө хэрэглэн гарлаа. Удтал өртөөнд гvйсэн хаврын харшмал морь явахгvйн
зовлон, шинэ цэргийг гvйцэх хvслэн хоёр мөргөлдөн явсаар нар хэлбийх vед Дархан уулын
323
өртөөн дээр ирээд гэрт оролгvй морь тvргэн эмээллэхийг шаардав.
- Хvv минь хоноод, маргааш хvмvvстэй нийлж явахгvй бол болохгvй. Замд чинь мөстийн
царманд Хоовон хар бvгж байгаа. Ганц нэгээр явж болохгvй. Сум даадаггvй эр гэнэ билээ
гэж өртөөний ахлагч хижээл насны хар хvн хэлэв.
Батад хvнд хэрэг болох юм байсангvй. Тvvний өмсөж яваа сургуулийн хуучивтар ногоон
даавуу дээл тэр хулгайчид хэрэг болохгvй нь мэдээж хэрэг байлаа.
- Би яаруу яваа хvн. Надад муу янгиа тохоод дараачийн өртөө хvргэж чадах хөл хөнгөнтэй
vзэмж муутай гvv, азарга аль. Тэр хулгайчид хэрэг болох юм надад байхгvй гэж Бат
шийдэмгий хэлэв.
Өртөөний ахлагч Батыг хориглож ядсан боловч Бат бодлоосоо буцсангvй тул хөл хөнгөнтэй
байдсан гvv, ачаатай элчид хэрэглэдэг будаггvй янгианд хавирган дөрөө хийж өгөөд
явуулав.
Хулгайчийн бvгж байгаа уул ойртох тусам Батын сэтгэл аягvй болж сэтгэл нь доголдон
дөрвөн зvг найман зовхисыг хялалзан ажиглаж, байдсаа давирна.
Хаанаас ч юм бэ гарч ирээд бvдvvн ташуураар цохиж орхивол яах билээ гэж бодоход бие
арзасхийж vс нь босох шиг болно.
Гэтэл хажуугийн модон дотроос сум шиг гэдэстэй улаан бор морь унасан, бvдvvн ташуур
барьсан хvн гарч ирлээ. Батын хоолой зангиран, нvд нь бvрхэв. Гэвч ирсэн цагт нь
эсэргvvцэхээр богино боловч овоо бvдvvн хулсан ташуураа чанга атгаж бэлтгэв.
Удсан ч vгvй тэр хvн Батын ойр ирээд морины амыг татаж ажигласнаа <Батаа ямар сайхан
учрал бэ> гэж дуу алдав.
Бат нvдээ цавчиж, бvрхээсээ гаргаад харвал цэнхэр торгон дээлийн энгэр заамыг задгай
орхиж улбар шар бvс ороогоод наамал ултай шинэ булигаар гутал өшиглөж, цагаан
алчуураар толгойгоо ороосон дэгжин эр өөр хэн ч биш, харин багын найз Хонгор нь байлаа.
- Хонгор ... чи юу? гэж Бат хашгирав. Бие биеэ таньсан хоёр найз мориноосоо vсрэн бууж
өмнө өмнөөсөө инээмсэглэн очиж золгов.
- Чамтайгаа энд учирна гэж огт бодсонгvй шvv. Сайхан аа! гэж Хонгор баяр багтаж ядсан
нvдээ гялалзуулан амьсгаадаж хэлэв.
- Хоовон хар гэхэд нь чамайг гэж огт бодсонгvй гэж Бат хэлэхэд гэнэт учралын их баяр
нvvрний нь ширхэг бvрээс хуурай хар модны оч шиг vсэрч байлаа.
- Багад минь аавын хайрласан хоч шилийн хулгайч болсон ч хамт явдаг учиртай бололтой.
Өртөөнийхөн хоовон хар гээд л сvр бадруулан шуугиж байна уу?
- Ярьж л байна. Чи энд юу хийж явдаг юм билээ?
- Баруун талаар ажлаа хийж явсан сэдэв авахуулаад буутай хvмvvст хөөгдөж бор мориныхоо
хvчээр энд зугтааж ирлээ. Тvрvvлж ирсэн нэгийг нь чулуугаар цохиж унагаагаагvйсэн бол
салахгvй улс байдаг шvv. Тэгээд энэ ууланд хоёр хоног морь биеэ амраагаад явъя гэж бодсон
юм. Гэтэл шvдэнз ч vгvй болоод өчигдөр энэ замаар хоёр юм явах дээр нь сvрдvvлж байгаад
хайрцаг шvдэнз авч орхисон юм. Бодвол өдийд хоовон хар өртөө зам дээр дээрэмдэж байна
гэж ярьж байгаа байх. За тэр ч яахав. Өвгөн чинь өнөө өглөө энэ ууланд сууж байхдаа замаар
шинэ татагдсан цэрэг дуу дуулан хөгжилтэй явж байхыг хараад сэтгэл хөдлөөд өдөржин юм
бодлоо. Ингэж цасаар унд хийж, цармаар гэр хийж явахын оронд цэрэгт мордъё гэж бодлоо.
- Зөв Хонгор минь. Одоо vед ингэж яваад хэрэг алга. Чи ухаантай сэргэлэн хvн Зөв замаар
явбал олонд их тус хvргэж чадна.
- Өвгөний чинь хийсэн хэрэг багагvй болохоор очиход минь барьж аваад гянданд хорьж
орхивол яана?
324
- Буруугаа мэдээд зөв замд оръё гээд өөрөө очиж байгаа хvнийг тэгэхгvй.
- Гэхдээ би хvн алаагvй юм шvv. Энэ ардын засаг гэдэг чинь vнэндээ ямаршуу зорилготой эд
вэ дээ?
- Хуучин харгис лам ноёдын засгийг унагаагаад оронд нь тогтсон засаг. Энэ засгийн эзэн бол
жирийн харц ард тvмэн. Бvгд эрх тэгштэй. Харин дарлаж мөлжих явдлыг цээрлэнэ. Yнэнч
шударга ёсыг эрхэмлэнэ гэж Бат тайлбарлав.
- Би харц ард мөн vv?
- Чамд ноён, тайж угсаа байхгvй болохоор харц ард мөн шvv дээ.
- Ижий минь ч нэг муу тайж угсаатай шvv дээ.
- Тэр хамаагvй. Аавын талыг авч хэлэлцэнэ гэж Бат мэдэмхий бөгөөд итгэлтэй хэлэв.
- Чамтай хамт яваад байдаг хэрэг ээ.
Хоёр найз мордож хатируулав. Хонгорын бор морь толгой даран хатирахад Батын байдас
сарвайж байлаа. Яриандаа болсон хоёр хаврын туранхай байдас тэлэгдэн хөдөлж чадахгvй
эцэхийг бодсонгvй. Нэг мэдэхэд байдас яг болж таг зогсов.
- Хаяж орхиод миний бор моринд сундалдаад явъя.
- Энэ эзгvй газар эцсэн байдас орхивол чонын идэш болгоно. Хоноод өглөө дараагийн өртөө
хvрч чадах байх гэж Бат хэлэв.
- Уул нь ч Архангай хvрэхэд юмгvй газар vлдсэн юмсан. За тэгвэл наадах муугаа ногтоор нь
миний морины хvзvvнээс холбоод тавьж орхи.
- Алга болчихгvй байгаа.
- Намайг амьд байхад миний бор морь явгалахгvй. Морьдоо Хонгорын хэлсэн ёсоор тавьж
Хонгор богцноосоо жижиг тогоо, борц, цай давс гаргаж <Иймэрхvv л аж төрж явна даа> гээд
тааламжтай инээмсэглэв.
Тэнгэрт од тvгж, vдшийн хvйтэн салхи vлээв. Гэвч удалгvй мөнгөн сар уулын оройгоос
тасран гарч дэлхийг цэвдэг саарал гэрлээр гийгvvлэв. Чихний vзvvрт уулын vv vv гэж жигд
бөгөөд амьсгаадан дуугарах аягvй дуу сонсогдож байв. Тэр хоёр тохмоо дэвсэн, эмээлээ
дэрлэж хэвтэхэд монгол хvний амьдралд эмээл, тохом дээлийн зохицсон тухай анги
Эрэнчингийн хэлж байсныг ярив.
Дvнгэр дvнгэр ярилцан vе vе инээж хэвтэхэд хорвоо хосгvй сайхан бөгөөд юм бvхэн баяр
жаргалын аялгуугаар дуулж байлаа.
- Аав чамайг ингэж явахад загнахгvй байна уу?
- Нэг удаа зэмлэхэд нь би таны хоточ нохой болоод мал хөрөнгий чинь манаж чадахгvй
гэсэн. Тvvнээс хойш юм хэлэхээ больсон.
Yvр цайхын өмнө хоёр найз тvр дуг хийлээ. Нам унтсан Батыг Хонгор сэрээхэд зvvн уулын
орой дээгvvр vvр манхайн цайж байв.
- Тvргэн шиг хөдөлдөг хэрэг ээ гээд Хонгор босож гурай, гурай гэж уянгалуулан дуудахад
бор морь нь хvзvvнээсээ уясан байдсыг хөтөлсөөр шогшин ирлээ.
- Муу нөхрөөс дээр морь байна даа.
- Яриад юу байхав, өвгөн минь. Цэрэгт vvнийгээ аваад явна даа гэж Хонгор дvvрэн баяртай
хэлэв.
Хонгор богцноосоо боодолтой юм задалж цахиур бууны тугалган сум хэдийг гаргаж
өвөртлөв.
- Чи vvнийг өвөртөлж яах нь вэ?
- Өртөөн дээр очиж тvвчирхэнэ. Чи харж байгаарай гээд хөгжилтэй инээв.
Тэр хоёрыг өртөөн дээр очиход хvмvvс Хонгороос айн хоорондоо шивэр авир ярилцаж чоно
325
харсан зээр шиг сэрвэлзэж байлаа.
- За та нар битгий сэжиглээд бай. Хоовон хар хvн болж ардын засгийн цэрэгт явж байна. Энэ
элчийн морийг солиод өг. Бид яарч яваа улс гээд Хонгор ажиггvй гэрт орж хувинтай
тарагнаас аягалан идэж байлаа.
Өртөөнийхөн гэрт орж хатавчинд зогсон Хонгорыг гайхан харж байв. Хонгор тэднийг харж
нvдээрээ инээмсэглэснээ бvсээ тайлахад хэдэн бөөрөнхий тугалган сум унав.
- Эртvvд намайг хөөж буудсан улсад vvнийг өгөөрэй. Харин цоолуулсан дээлээ цэргээс ирээд
оёулж авна гэж байна гэж хэлээрэй гэв.
Энэ vгийг дуулсан өртөөчдийн нvд нь том болон биеэ хурааж хана руу шигдэж байлаа.
Хэсэг хvмvvс гэрийн гадна зогсон улаан бор морийг шагшин магтана.
- Ёстой армаг л ийм байдаг байх даа.
- Тэр хоёр чихийг нь, гунжин согоо шиг
- Ташаа нь тэлсэн асар шиг.
Хонгор, Бат хоёрыг гарч ирэхэд хvмvvс нам гvм болов. Өртөөний ахлагч ийш тийш хялалзан
байж Батын зарыг шалгаж vзээд мордоход нь улаач залууд: <Битгий давхиарай. Энэ бор
морины энг даахгvй шvv> гэж шивэгнэв.
Хоёр найз өртөө дамжин довтолсоор нар ханын элэг өөд гарч байхад Цэцэрлэг мандалын
аймгийн төв заяын бааюуны хойтох амыг уруудан орж ирлээ.
- Хоёулаа модон дээрээ очих уу? гэж Бат асуув.
- Маргааш очъё. Нэг л сэтгэл хөөрөөд байна.
- Хоёулаа танхим дээр таньдаг багшийнд хоноод, маргааш цэрэгт ор гэж Батын хэлэхэд
нэгэнт шийдсэн хойно нь шууд очъё. Улаан дээр нь давт, бvлээн дээр нь ооч гэж vг байдаг.
Өвгөн чинь явъя, маргааш уулзана гээд цэрэг дайчилж байсан гэр майхны зvг тоос татуулан
давхив.
Багын найз, анд нөхөрт нь ямар сvрхий учрал тохиолдож, амьдралын зам нь хаашаа эргэхийг
Бат яахин тааж мэдэх билээ.
- Өглөө заавал уулзана шvv гэж Хонгорын хойноос хашгираад танхимын зvг явлаа.
Бат танхим дээр очиж урьд сургуульд хамт байсан найзындаа хоол идээд хэвтсэн нь нам
унтжээ. Нэг сэрэхэд өглөөний нар тоонын цагирагт тусаж байлаа. Тvргэн босож юм идэж
уугаад гарлаа.
- Хонгортой уулзах оргилсон хvсэлд хөтлөгдөн шууд цэрэг татлагын байр руу алхав. Нэгэн
гэрт орвол улаан даавуугаар бvтээсэн ширээний ард хоёр хvн сууж байлаа.
- Сайн байна уу?
- Сайн, сайн байна уу? Юу гэж явна гэж цэрэг татлагын комиссын дарга ширvvн дуугаар
асуув.
- Би Хонгортой уулзах гэсэн юмсан.
- Хонгор оо! гээд цэрэг татлагын комиссын дарга Батыг хөмсөг зангидан ажигласнаа, -
хулгайч хоовон хар уу? гэж асуув.
- Тийм ээ. Хонгортой уулзах гэсэн юм.
- Барьж аваад шоронд хийчихсэн. Тэнд л очиж уулзахгvй юу гэж тоомжиргvй хэлэв.
- Юу? гээд Бат тэр хvнд ойртсоноо зогсож, тэр минь vнэн сэтгэлээсээ цэрэгт орох гэж ирсэн
хvн. Барина гэсэн чинь юу гэсэн vг вэ?
- Yнэн сэтгэлээсээ гэнээ. Хулгайч нарын цэрэг биш. Ардын цэрэг Ламын гэгээний жасын
хорин атны хэрэгтэй оргодлыг ардын цэрэгт авах уу? Болдоггvй хэрэг хvv минь.
- Би Хонгорыг сайн мэдэж байна. Тэр бол буруу замаар будилж явснаа мэдээд ардын цэргийн
326
албанд орж, ард тvмэнд тус болъё гэж ирсэн хvн гэж Бат чичирсэн дуугаар амьсгаадан хэлэв.
- Бид төрийн ажилтай улс. Өөрөө хойноос нь орох гээгvй юм бол гар. За дараагийн хvнийг
оруул гэж комиссын дарга өндөр дуугаар хэлэв.
Бат энэ хөлдvv царайтай хvний нvvр өөд нулимаад барилцаж авмаар санагдсан боловч биеэ
барьж гараад шууд гяндангийн газар очсон боловч хуяг сахиул нь оруулсангvй. Өдөр турш
аймгийн дээд мэдлийн хvмvvстэй хөөцөлдөж уулзаж баймааж оройн нар жаргасан хойно
арай гэж уулзах зөвшөөрөл олоод очвол орой болсон өглөө ир гэж буцаав.
Батаас салаад Хонгор цэрэг дайчлагын газар очиж билээ. Татлагын комиссын даргатай
уулзаж vнэн учир явдлаа яриад <Чоно шиг хот өнгийж явахаа болиод ардын цэрэгт орж хvн
болъё гэж бодсон юм?> гэлээ.
Дарга зальтай нvдээр Хонгорыг харан бодож байснаа, <авна, авна. Би гараад эмч авчиръя.
Эрvvд мэндийг чинь vзнэ. Чи vvдний майханд ороод хувцсаа тайл> гээд инээмсэглэв.
Хонгор гэрийн хаалганд асарлаж барьсан майханд дуу аялан хувцсаа тайлав.
Дөрөв таван залуу хvмvvс гэрт орж байх нь нvдний нь буланд харагдав. Хонгор бvх хувцсаа
тайлж гуяа алгадан дэвтэл орж ир гэж гэрээс дуудав. Дээлээ авч нөмрөөд орвол том биетэй
дөрвөн залуу тал бvрээс нь довтлон ирж ноцолдов.
Нөмөрсөн дээлээ алдаад чармаа нvцгэн болсон Хонгор хvч тэмцэн ноцолдсон боловч
мултарч чадалгvй баригдан хvлэгдэв.
Хvлээтэй хэвтэж байгаа Хонгорын дэргэд нөгөө хvн ирээд ёжтой инээмсэглэснээ <Энэ
хулгайч мөн цэрэгт оров оо> гэлээ.
Хонгор хариу дуугарсангvй. Нvд нь гөлөлзөж шvд нь тачигнаж хөмсөг нь зангиран
хорссондоо бие нь чичирнэ. Ингээд Хонгорыг гянданд хvргэхээр аваад явахад <Эр хvний
замын хvзvv урт гэдэг юм шvv> гэж тэр хvнд хэлжээ.
Бат өглөө босож гяндангийн газар очвол бөөн шуугиан болоод байлаа. Тэр шөнө
пийшингийн нvхээр Хонгор оргож гараад шинэ цэргийн морьдын хамт байсан бор морио
аваад алга болсон ажээ.
Маргааш нь Бат Архангай аймаг дээр ажиллаж байсан Зөвлөлтийн эмчийг аваад танхимын
зvг буцав.
XIII
Дөнгөж хаваржаандаа буусан айлд цөм хөтөлгөө морьтой буу цоор болсон дөрвөн хvн ирж
буув. Тэдний дотор модон хуйтай сэлээдий буу зvvж, хvрэн торгон дээл дээр шар гяраг
ороосон эр байсан нь нөгөө Тvгжил гайхал байлаа.
Энэ бол Содномынх байсан бөгөөд <биднийг хамба багш явуулсан> гэж ирэгсдийн нэгний
хэлснийг сонсмогц Содном хөл алдан тарган мах чанав.
- Дөрөө чангалах юм бий юу? гэж ирэгсдийн нэгэн нь хэлэв.
- Мартаж орхижээ гээд Содном авдраасаа морин шил арз гаргаж халаалган өгөв. Морин шил
чанга арзанд халж, ам нь цоорсон хvмvvс ярьж гарлаа.
Маргааш өглөө ардын засаг болоод хамтралыг vнсэн товрог болгох их дайн бvх монгол орон
даяар эхлэх тухай тэд нар ам булаалдан vлэмж тvрэмгий ярилаа.
- Ардын засгийн цаг нь гvйцсэн гэж Ванчин богд Лvндэн буулгасан гэж нэг нь хэлэхэд <Бид
өнөө шөнө хамба багшийн зарлигаар улааныхны сумын дарга Дорж, хамтралын нягтлан
бодох Эрдэнэ бас бус хэдэн хvний бодийг хөтөлнө> гэж vлэмж согтсон Тvгжил тультран
хэлэв.
Долгорын царай vнс шиг хөх болсноо эрс эргэж шууд гараад уяан дээр байсан морьдоос
хамгийн дөмгийг нь унаад давхилаа.
327
Морин төвөргөөний чимээгээр хэрэг биш болсны сэжиг авсан ирэгсэд гэрээс цувралдан
гvйж гарлаа. Долгор морио ташуурдан баруун өмнө зvг хурдалж байлаа.
- Сум руу явлаа. Буудаач.
Тvгжил сэлээдийгээ авч нэг буудаад дахиж буудах гэтэл Содном гараас нь барьж авлаа.
- Миний эхнэр битгий буудаач. Алчихвал яана.
- Бушуухан мордооч. Хөөгөөч.
Тvгжилийг уяа руу явах гэхэд нь Содном, зууран авч ноцолдон <та нар яаж байна> гэж
амьсгаадна.
- Хамаг хэрэг нурлаа. Бушуул.
Тvгжил хvчтэй өшиглөхөд Содном гэдрэгээ унасан боловч дахин зуурч авлаа. Гэтэл буугаа
гэдсэнд нь тулгаж байгаад буудаж унагаагаад морио авч мордон Долгорын хойноос хурдлав.
Энэ хvмvvс шөнийн харанхуйгаар гэтэн очиж Дорж, Эрдэнэ зэрэг нэр бvхий хvмvvсийг
барьж аваад шууд буудаж алах зарлигийг хамбаас хvлээж аваад явж байгаа юм. Гэтэл архины
халуунд чалчиж орхив. Маргааш өглөөний нарнаар ардын засгийг эсэргvvцсэн дайн хамбын
хэлснээр бvх монголд гарах ажээ. Хэлэхгvй юмаа хэлснээс болж тэр дайны өмнө хийх ёстой
юмаа бvтээж чадахгvйд хvрэв.
Тvгжил морины дэлэнд хацраа нааж байн байна ташуурдан буугаа бэлхэн барин давхина.
Долгор уяан дээрээсээ овоо морь авчээ. Гэвч хамгийн сайныг олж чадсангvй бололтой. Удаан
боловч мөч өнгөрөх тутам зугтаж яваа Долгор, нэхэж байгаа Тvгжил хоёрын зай ойртоно.
Сум хvртэл уг нь юм vгvйсэн. Хагас өртөө шvv дээ. Тvгжил хааяа хааяа буудаж эхлэв.
<Морь минь бага газар vлдлээ шvv дээ. Яваач дээ> гэж Долгор vглэн морио ташуурдан байн
байн эргэж харна. Баруун далыг хавсран нэг сум оноход Долгор золтой л мориноосоо
унасангvй. Сумын захиргааны бараа харагдав.
Долгорын цус ямар ч хаалтгvй урсан бvх юм нь улаан боловч давхисаар байлаа. Дахин нэг
сум буслэхээр нь онов. Ухаан нь балартан урьд бvvргээсээ зууран барьж авлаа.
Энэ vед оройн нар жаргаж, уулын сvvдэр хvvшлэн байлаа. Бууны дуугаар сумын төвийн
хэдэн гэрээс хvмvvс гарч хөөцөлдөн яваа хоёр хvнийг гайхан харлаа. Гvйцэхгvй болсноо
мэдээд Тvгжил урамгvйгээр морины амыг эргvvлэн хурдлав.
Гэзэг нь задран сэгсийж, бvх юм нь цус болсон Долгор шууд явсаар Эрдэнийн гэрийн дэргэд
очиж зогсов. Гаднаа зогсон буудалцан хөөцөлдөж яваа хvмvvсийг гайхан харж байсан
Эрдэнэ ирсэн хvн бол Долгор гэдгийг арай ядан таньж мориноос нь тэврэн буулгав.
Сум зад татан гарсан хөхөө зvvн гарын алгаар дарж байгаад <Эрдэнэ минь чамайг өнөө
шөнө ирж алах гэж байна. Бас хушуу даргыг.. маргааш өглөө буутай хvмvvс ардын засгийг
устгах ... гээд vгээ хэлж дуусалгvй тормолзож байдаг хоёр алаг нvд нь цагаанаар эргэлдэн
бие нь сулран хөшив.
- Долгор минь. Долгор минь гэж Эрдэнэ хяхарсан давчуу дуугаар хашгирав. Тэвэрсэн гар нь
цус болж нvднээс нь ойрын жил гараагvй гашуун нулимс ундран гарлаа.
Хацраа Долгорын хvйтэн хацарт наан <Чи минь яав даа> гэж гvн санаа алдаж хэлснээ тэврэн
босож гэртээ оруулаад орон дээрээ тавьж сөхрөн суугаад амьдралын тэмдэггvй болсон
нvvрийг удтал ширтсэнээ хацарт нь цустай наалдсан шанхыг салгаж хойш нь илэв.
- Би чамайг ирнэ гэж vргэлж хvлээж байсан юмсан гээд өргөн магнай дээр нь vнсээд босож
гарын алгаараа нулимсаа арчаад ханын толгойд дvvжлээстэй байсан бярдаан бууг авч
мөрөвчлөн авдраасаа сум авч өвөртлөөд гарах гэснээ зогсож <Би буцаж ирж чадахгvй ч байж
магад> гээд эрс эргэж гарлаа.
Урьд Эрдэнэд олон сумтай сэлээдий буу байсан. Гэтэл баруун болсон найдваргvй хvнд
328
хурдан буу байлгаж болохгvй гээд тvvнийг нь хураажээ. Энэ бярдаан бууг хэдэн сарын өмнө
хvнээс худалдаж авсан юм. Шууд явж Доржийнд очвол тэр нилээн халамцаг унтаж байлаа.
Эрдэнэ угзран сэрээж эхнэр хvvхдийг нь зовоочихоос болгоомжлон бараг чирч гаргаад учир
явдлыг хэлэв.
- Чи ямар санаатай ингэж ярьдаг эсэргvv вэ? Ард тvмэн засагтаа тэрслэх ёсгvй. Би сумын
дарга мэдэж байна.
- Ард тvмэн биш. Эсэргvv нар. Миний хэлдэг vнэн болох нь.
Эрдэнэ сvvлийн vед лам нарын зан нэг л биш болоод байгааг тод баримтаар биш боловч зөн
ажиглалтаар мэдэж байв. Өмнөх нутгаас улаан хан сумын нутагт нvvдэллэн ирсэн айлуудын
заримтай нь ярьж vзэхэд цөм л лам нарын заавраар иржээ. Yе улиран нутагласан газар нь
өдий олон хvний аминд зэрэг барцадтай болно гэдэг vлэмж сонин хэрэг байлаа. Өөрийн
сэжиглэлтийг Доржид хэлэхэд <Эрдэнэ чи ямар санаатай хvн бэ? Дахиж ийм яриа гарвал
зvгээр орхихгvй шvv> гэсэн юм.
Гэвч Эрдэнэ санаа амраагvй. Ялангуяа хоршооноос бярдаан бууны сум хайрцгаар авсан нэг
хvн саяхан хар болсон лам байсныг мэдсэнээс хойш тун сэрэмжтэй болж хэн нэгэн хvнд сум,
дарийг их хэмжээгээр хамаагvй худалдахаа зогсохыг худалдагчид нь зөвлөжээ. Гэтэл vvнийг
нь Дорж мэдээд учиргvй уурлан <Ард тvмнийг хардаж байгаа> Эрдэнийн зан байдлыг намын
vvрийн ойрын хурлаар авч хэлэлцэх болсон юм.
Доржийн согтуу нvд гөлрөн байснаа <Чи өөрөө эсэргvv мэдэв vv> гэж хашгирав.
- Чи саяын бууны дууг сонсоогvй гэж vv? Өнөө шөнө бид хоёрыг алах гэж байна. Маргааш
өглөө буутай хvмvvс ардын засгийг устгахаар босох гэж байна. Тvргэн хөдлөхгvй бол
болохгvй гэж Эрдэнэ нам боловч тvргэн бөгөөд тод хэлэв.
- Юу, намайг алах гэнээ? Хэн,
- Буутай эсэргvv нар гээд Эрдэнэ Доржийг орхиж сумын төвийн бvх эрэгтэйчvvдийг
цуглуулбал Доржтой арав болов. Доор нь хэдэн хvн явуулж хамтралын ойр байсан адуунаас
дөч шахам морь авчруулав. Ингээд хамтралын дарга толгойтой дөрвөн хvн хоёр бярдаан, зэс
малгайт, цахиур буу тус бvр нэгийг өгч, бvх эхнэр хvvхдийг авахуулан аймаг руу бөглvv
замаар явуулав.
Хоёр бярдаан, нэг зэс малгайт хоёр цахиур буутай vлдсэн хvмvvс сумын төвөө хамгаалах
болов. Харин Дорж бол герман хийцтэй хурдан буутай байлаа. Эхлээд Дорж нэг л итгэж
өгөхгvй байсан боловч бусдын эхнэр хvvхэд явахад эхнэр хvvхдээ явуулжээ. Гэвч маргааш
өглөө нь лам нарын зэвсэгт бослого эхэлснийг сонсоод Эрдэнийн эрхэнд орлоо.
Бага vдийн vед зэрэглээ хойт сумын хамтрал, хоршоог зэвсэгтэй лам голдуу хvмvvс талж,
vлдсэнийг нь шатаасан тухай мэдээ ирлээ.
Орой нар ханын элэг өөд авирахын vед сумын хойт даваагаар Бадарч, Тvгжил хоёр удирдсан
гуч гаруй морьтой хvмvvс орж ирэхэд харвал бараг л буутай ажээ.
Эрдэнэ хvмvvсээ нууцлан хэвтvvлж <Дохио өгөхөөс нааш буудаж огт болохгvй`!> гэж
тушаав . Хvмvvс ойртож ирэхэд Эрдэнэ өндөр дуугаар <Та нар буц. Нааш нэг л алхвал
буудна шvv> гэж хашгирав.
Тэр тvр зогссоноо мориндоо ташуур өгч дайрахад Эрдэнэ буудах тушаал өгөв. Зургаан буу
нижигнэн сvртэй дуугарав.
Эсэргvvнvvд морьдын амыг эргvvлэн зугтав. Гэтэл нэг хvн мориноос унаснаа босоод
бусдынхаа хойноос гvйв. Эрдэнэ Доржийн бууг шvvрэн аваад буудав. Гvйж байсан хvн тvрvv
урагшаа унав. Удалгvй морьтой хvмvvс хойт даваагаар даван алга болов.
Тэр унасан хvн бол Бадарч байсан бөгөөд тvрvvчийн сум мөрийг нь хальт шархдуулсан
329
бөгөөд Доржийн буугаар буудсан Эрдэнийн сум зузаан гуяар нь оножээ.
Эрдэнэ, Дорж хоёр буу онилон барьсаар ойртон очиход Бадарч уйлан залбирч амь гуйв.
Эрдэнэ эсэргvv нарын тухай мэдээ асуухад Бадарчийн нvvр нь татганан, амьсгаа нь давхцан
хариулж байлаа.
- Yvнийг яах вэ?
- Таны хэлдгээр ангийн тэмцэл ширvvсэж байгаа vед гээд Эрдэнэ Бадарчийг буудаж орхив.
Маргааш нь vvрийн гэгээ хаяарахын vед эсэргvv нар нилээд их хvчээр Улаан хан сумын төв
рvv дайрч хоёр цаг гаруй байлдсаны дараа Эрдэнийн дөрвөн нөхөд алагдаж, Дорж баруун
мөрөндөө хvнд шарх авлаа.
- Одоо бид тогтоохгvй. Би тvр ч гэсэн тогтоож байя. Чи урд гvдгэрт байгаа морьдоос нэгийг
унаад бушуу зайлж, аймагт юу болсны мэдээ хvргэ гэж Эрдэнэ буудах зуур хэлэв.
- Yгvй хоёулаа хамт зайлъя.
- Бушуу яв.
- Эрдэнэ минь. Чамайг таниагvй миний сохор нvдийг өршөөгөөрэй.
- Бушуу яв. Хожимдвол болохгvй.
- Хамт явъя
- Одоо явахгvй бол чамайг буудна шvv.
Чи vvнийг ав гээд Дорж буу сумаа Эрдэнийн дэргэд тавиад цааш гvйв.
- Гvдгэрээ дагаж яваад урьдах модонд ороорой гэж Доржийн хойноос Эрдэнэ хашгирав.
Өглөөний нар дээр мандсан хойно эсэргvv нар сумын төвийг эзэлж юуны өмнө хоршоо,
хамтралын юмыг цөлмөн хувааж vлдсэнийг шатаав.
Хvлэгтэй Эрдэнийг Тvгжилийн өмнө авчрав. Эрдэнийн халимаг vсийг Тvгжил их л шогтой
харж байснаа <Алив. Тэр сайхан vснээс над нэг тугийг аваад өгөөч> гэж нэг хvнд хэлэв.
Тэр хvн ирж Эрдэнийн vснээс чангааж нилээд ноцолдоход <Биш ээ. Ингээд авахгvй юу>
гээд Тvгжил өөрөө очиж <Ингээд, ингээд> гэж гурав дөрвөн туг vс авч хаялаа.
Эрдэнийн толгойн хуйх халуу оргино. Гэвч цааш юу vзэхийг бодоход vс зулгаах нь юу ч
биш байлаа. Бидний өмнөөс буудаад байдаг чинь чи биз дээ.
- Бид буудсан.
- За vvнийг хадгалж бай. Дvвчин гэгээн ирээд ямар янзаар тамд хvргэж өгөхийг зааж өгнө
гээд Тvгжил эзэнгvй орхисон гэрvvдийн зvг явлаа.
Орой нар жаргасан хойно Цамба ирлээ. Хvмvvс тvvнийг Дvвчин гэж мөргөнө. Эрдэнийг
Цамбын буусан гэрт оруулахад Тvгжилтэй хамт архи хамт уун сууж байлаа.
- Уухай. Хуучин танил хvн байна.
- Содномын эхнэрийг орон дээрээ алаад орхисон хvн дээ.
- Би алаагvй.
- Тийм бий? Урьд Луу гvний хошуу наадмаар бид хоёр нэг оосор зангилсан юмсан. Би
тvvнийг одоо тайлна. Чамаар нар тахина. Өглөө яг мандахад нь зvрхийг чинь амьдаар чинь
сугалж шvv дээ гээд нэг хvнийг дуудаж Эрдэнийг харж хонох зарлиг буулгав.
Цамба Тvгжил хоёр ойр орчмоос залуу бvсгvйчvvл авчруулан архидан завхайрав. Эсэргvv
нар цөм хэн юу олсноо ууж шуугилдан хашгиралдсаар нам болов.
Шөнө дунд нилээд өнгөрсөн хойно Далай Вангийн хошуунд ардын засгийн төлөөлөгчөөр
очиж байхад нь галч нь байсан нэг хvн Эрдэнийг тавьж морь өгөөд аймгийн зvг довтолгов.
XIV
Өвөл өнгөрч хавар болов. Гэтэл нэг өдөр Төмөрийнд дөрвөн морьтой хvн ирлээ. Цөм Хан
өндөр сумын таних хvмvvс ажээ.
330
- Төмөр минь. Цаг зэвvvн болж байна. Зуу илvv бодтой хvнийг барьж аваад Дотоодыг
хамгаалах газрын нvхэнд хориод зовоож зовоож буудах гэнэ. Зарим газар барилж эхлэхэд нь
тэмцэлд гарч байна. Рашаантын хvрээн дээр Очирбатын яам байгуулагдаад хамтралын эсрэг
байлдахаар цэрэг эр цуглуулж байгаа гэнэ. Тvvний нэг удирдагч нь Жамбал гэдэг ардын
цэргийн дарга байсан хvн болжээ. Бид баригдаж муугаа vзэхийн өмнө уралцъя гэж шийдээд
Очирбатын яам руу явж байна. Чи ч амьд дээрээ явбал дээр гэж нэгэн нь хэлэв.
- Уул vзээгvй хормой шууж, ус vзээгvй гутал тайлах гэгчээр учрыг нь мэдээгvй байж юу гэж
очих юм билээ дээ гэж Төмөр бодолхийлэн хэлэв.
- Учрыг нь олох гэсээр байтал нэг шөнө л баригдана. Явж vзье. Төмөр минь.
Ингэж баахан ярилцсаар Төмөр явах болж шилдэг морио барьж ирлээ.
Энэ хамтрал байгуулах буруу нь буруу болсон гэдэг нь Төмөрт тодорхой байлаа. Yvнийг
устгахгvйгээр энэ улс орон хөгжиж чадахгvй. Мал хөрөнгө ч сvйдэх болж байна. Энэ учраас
тэнд юу болж байгааг vзье гэж Төмөр бодсоноос явах болжээ.
- За эхнэр минь. Би очиж vзээд ирье гэж Төмөрийг мордоход Дулмаа <Өвгөн минь
хянамжтай яваарай> гэж хэлээд хойноос нь тахил өргөжээ.
Гурван өдөр яваад дөрөвдэх өдрийнхөө өглөө Рашаантын хvрээн дээр очив. Олдсон юмаараа
зэвсэглэсэн хэдэн зуун хvн бужигнан сvлжилдэж бvрээ бишгvvр хангинаж их л хөл
vймээнтэй ажээ. Хvн бvрийн хvзvvнээс элдэв өнгийн зангиа хадаг зvvсэн харагдана.
Төмөр олны дунд орон байдлыг ажиглан явлаа. Хvмvvсийн ярианы ихэнх нь хамтралыг
устгах, улаан мухар толгойтон халимаг vстэнг дарах тухай байв.
Шинэ ирсэн улс цогчин дуганы өмнө цуглаарай. Шамбалын дайнд мордох тангараг өргөнө
гэж хэд хэдэн хvн өндөр дуугаар зарлаж байгааг сонсоод Төмөр хамт ирэгчдийн хамт очив.
Очсон хvмvvсийг морьдоос буулган, газар суулгав. Төмөр урд эгнээнд тавтай гэгч нь
завилан суув.Цогчин дуганы vvд алгуур нээгдэж барсын сvvл барьсан хэдэн лам гарч ирээд
хоёр талаар зэрэглэн зогсов.
Хиазтай улаан торгон дээл өмсөж хадаг яндар болсон сэлээдий буу баруун ташаандаа зvvсэн
лам гарч ирлээ. Харвал хэдэн сарын өмнө халимаг vстэй хар хvн байснаар барахгvй,
хамтралын идэвхтэн гишvvн байсан Цамба ажээ. Тvvний дараа хөх торгон дээл дээр ногоон
бvс бvслээд баруун ташаандаа сэлээдий буу, зvvн ташаандаа хадаг яндар болсон урт сэлэм
зvvсэн Тvгжил гарч ирлээ.
- Шамбалын дайнд мордох гэж байгаа олон шавь нар аа! Энэ бол халхын хаяа буянгаар
тодрон гарсан Цамба гэгч хувилгаан билээ. Та бvхэн цөм шавь орж, тариндсан зангиаг нь
хvзvvндээ зvvвэл улааны суманд огт даагдахгvй гэж нэг лам хэлээд Жамбал руу эргэж энэ
бол улаантныг дарах ариун дайныг удирдахаар заяагдан тодорсон их жанжин төрийн багана
Жамбал. Улааныг дарах дайныг дуусгаж, төр тvвшин болтол vхэшгvй мөнхийн хутаг олсон
хvн гээд ихэмсгээр хоолойгоо засаж Тvгжилийг заан энэ бол шар цэргийн өмнийг нээгч,
барсын хvчит ямар ч суманд vл автагдагч хувилгаан жанжин Тvгжил гэлээ.
Төмөр тоомжиргvй хvйтэн инээмсэглэснээ босож шууд явсаар цогчин дуганы довжооны
дээр гарахад хэн ирж байгааг таньсан Тvгжил ум хумгvй дуган руу зугтан орлоо.
- Төмөр цугларсан олныг тайвнаар тойруулан харснаа энэ зальтай этгээдvvд та нарыг мэхэлж
байна. Эд нар өөдтэй юм хийхгvй. Саяын дуган руу зугтан ордог Тvгжилийг хувилгаан
жанжин гэж байна. Yнэндээ хэдэн морины төлөө, хамт явсан нөхрөө хутгалж байсан хулгайч
шvv дээ. Цамба чинь саяхан хамтралын идэвхтэн гээд хамтралын бухыг мөргөсөн эсэргvv
бух гэж миний бухыг буудаж алж байсан биш бил vv? Өнөөдөр та нар бие биеэ хувилгаан
өргөмжлөн олныг мэхэлж байна гэлээ.
331
- Олон шавь нар аа. Энэ бол улааны нохой байна. Yvний vгийг битгий сонс гэж Цамба
хоолойгоо чихруулан хашгирав.
- Чамд vнэн vг аягvй байна уу? Тийм байх ёстой. Та нар бол худалч луйварчингууд. Олон
тvмэн минь эд засаг төртэй чинь тэмцэлдvvлэн амийг чинь сvйтгэх гэж байна. Аль вэ чи
тийм сvрхий хувилгаан юм бол зvvж байгаа буугаа надад аль. Би буудъя. Тэгээд чи vхэхгvй
юм бол бид vнэмшье. Чиний хэлсэн бvхнийг дагая.
- Олон тvмэн шавь нар аа. Yvнийг барь гэж Цамба дэргэдээ зогсож байгаа хэдэн лам нарт
дохио өгөв. Тав зургаан лам Төмөр рvv дайран ирэхэд заримыг нь өшиглөн заримыг нь
цохиж унагаав. Гэтэл араас нь хvнд юмаар мөр рvv нь хvчтэй цохив. Эргэж харвал Жамбал
том муна газар шидээд зугтав. Хvмvvстэй зодолдож байгааг нь далимдуулан том мунаар
Төмөрийн толгойг хага цохъё гэсэн нь алдаж мөрөн дээр нь буужээ.
Төмөр ухасхийн Жамбалыг барьж аваад толгой дээрээ өргөж <Чи vхдэггvй мөнхийн хутаг
олсон хvн билvv? Чамайг ардын засаг хvн гэж байхад чи ингэж яваа гэнээ> гээд vлэмж их
хvчээр чулуун шалан дээр хаясанд <хэг> гэсэн битvv дуу гараад хамар амнаас нь цус оргилон
эгшин зуур амь нь гарлаа.
Цамба хичнээн хашгиравч Төмөрт халдах хvнгvй болжээ.
- Олон тvмэн нvдээ нээцгээ. Төрд тэрсэлсэн энэ зандалчин нарыг барьцгаа гэтэл нэг том
биетэй лам vсрэн ирж ноцов.
Дуганд орсон Тvгжил арай чамай сэлээдий буугаа авч гэгээвчээр Төмөр руу шагайхад гар нь
чичирч, зvрх нь цохилон гохоо дарж чадахгvй байлаа. Гэвч Төмөрийг залуу ламтай ноцолдож
байх зуур жаахан сэхээ орж буудвал барилцсан хоёрыг давхраар онов.
Тvгжил ингэж өөрийгөө хоёр удаа алаагvй өршөөсөн Төмөрийн ачийг бачаар хариулжээ.
Эхлээд оногдсон залуу ламын гар сулран Төмөрийн дээрээс салж унахад Төмөр босоогоороо
vлдэв. Гэвч амьсгалах бvрийд өргөн цээжнээс нь хөөсөрсөн цус бургилан гарч байлаа.
- Та нар энэ зальтай дээрэмчдийг барьж засагтаа тушаах гэтэл Тvгжилийн дахин буудсан сум
хоёр далны хооронд тусав. Төмөр бvх биеэр алгуур эргэж харснаа хоёр хөлөө чирч урагш
бөхийн алхав.
Тvгжил сандран хэд хэд буудаад эргэж зугтав. Тэр сумууд Төмөрийг оносонгvй. Харин ард
нь байсан хvмvvсийн заримыг алж, заримыг шархдуулав.
Төмөрийн гар гэгээвчний сараалжин модноос атган авч хvчлэн угзрахад хэсэг нь хугаран
салсан учир гэдрэгээ пад хийтэл vлэмж чанга унаад дахин боссонгvй.
Энэ бvхнийг харсан хvмvvс vймэлдэж, зарим нь эндээс зугтан алга болов.
Цогчин дуганы довжоог ухаа ягаан цусаараа будаад хөдлөлгvй хэвтэж байгаа Төмөрт удтал
хэн ч ойртож чадсангvй. Тvгжил дуганы арын хаалгаар гарч байн байн эргэж харж гvйсээр
тусгай бэлтгэсэн гэрт ороход тэнд байсан лам нар <Энэ золиг чинь галзуурчихав уу> гэж
бодон зайлж байв.
Тэр орой их гал тvлж Төмөрийн шарилыг шатаах гэтэл алга болжээ. Харин Төмөрийг
буудсан суманд алагдагсдыг шатаагаад <Олон тvмэн шавь нар аа? Эд бол шамбалын дайнд
оролцох хувь зохиолгvй нvгэлтэн байсан болохоор ингэж vхсэн байна> гэж Цамба хэлжээ.
XV
Бат аймгаас эмч авчран, өвчтэй хvvхдээ эмчлvvлснээр удалгvй өвчин дарагдаж хvvхдvvд
эдгэрэв. Ингээд нэг өглөө эмчээ аймагт хvргэж өгөх болоод өртөөнөөс морьд авчрав.
- Таныг Жаргал хvргэж өгнө. Энэ алс нутагт ирж биднийг аюултай өвчнөөс аварсан ачийг
чинь хэзээ ч мартахгvй. Миний нас барсан орос ах <Монгол Зөвлөлт хоёр ах дvv. Гар
гараасаа барилцаад явсан цагт алзахгvй> гэж vргэлж хэлдэгсэн.
332
- Тэр бол миний ч ах байсан юм. Петр комиссар гэдэг юм. Та таних уу? гэж Жаргал асуув.
- Танихгvй байх аа. Намайг тусал гэж ард тvмэн минь явуулсан болохоор би vvргээ
гvйцэтгэж яваа хvн шvv дээ.
- За баяртай.
- Харошо. По ко-ням! гэж Жаргал уянгалуулан хэлээд эмчид морины цулбуурыг өгөв. Эмч
Жаргал хоёр мордох гэж байтал морьтой хvн хvрээний зvгээс сандран давхиж ирээд лам нар
ардын засгийг эсэргvvцэн зэвсэг барьж боссон тухай мэдэгдэв.
- За та хоёр бушуухан мордож яв. Шагдар чи тvргэн явж сумын даргад хэл.
- Би явахгvй.
- Лам нар олон. Аюултай. Та бол гадаадын хvн. Бушуу яв.
- Монгол Зөвлөлт хоёр ах дvv. Гар гараасаа барилцаж явсан цагт алзахгvй шvv дээ гээд эмч
Батын дэргэд ирж
- Би явахгvй гэлээ.
Эмчийг явуулах гэж Бат чармайн оролдсон боловч чадсангvй. Лам нарын бослогын сургаар
сумын зарим хvмvvс зайлан алга болов. Хоршооны манаач арав гаруй сумтай бярдаан буугаа
хаяад алга болсныг эмчид өгөв.
Сумын дарга толгойтой долоон хvн буу сум зэхэж төвөө хамгаалахаар бэлтгэв. Орой
сургууль руу зэвсэгтэй лам нар дайрахад буудалцав. Бат эмч хоёр маш мэргэн буудаж бараг л
сум тоолж байлаа.
Сумын дарга, хоршооны нягтлан бодогч бараг л эхний бууны дуугаар алагдаж, намын
vvрийн дарга хvнд шархдахад эмч vvрэн гэр рvv хөдлөх гэтэл шархдав. Бат мөлхсөөр дэргэд
нь очиход vхлvvт шархадсан эмч муу амьсгаатай байв. Бат тэврэн авч <эмч ээ!> гэж
хашгирав.
Эмчийн нvд гөлрөн огцмоор амьсгаадан байснаа <би ч өнгөрөв бололтой. Ленинград,
Невскийн гудамжинд ижий минь буй...захиа> гээд дуу тасран ам нь хэд дахин ангалзсанаа
бие нь сулраад явчихлаа.
- Эмч ээ! эмч ээ! гэж хичнээн хашгиран, сэгсрэвч дахин хариу дуу гарсангvй.
Удсан ч vгvй намын vvрийн дарга ч шархаа даалгvй нас барж, эвлэлийн vvрийн дарга
Шагдар гарын булчингаараа шархдав.
Ингээд сумаа дуусан аргагvй болж хvчинд тvрэгдсэн гурван хvн харанхуйг ашиглан явган
нvцгэн зугтаж дөрөвдэх шөнийн vvр цайхын vед хэсэг модонд оров.
Тэд сумгvй болсон хоёр бярдаан буугаа ээлжлэн vvрч явахад тvvнээс хvнд юм энэ орчлонд
vгvй ажээ. Ийм vед сумтай буу бол хөнгөн байхсан. Сумтай буу бол амь, амьдрал, харин
сумгvй буу бол хvчгvй, хvнд ачаа. Гэвч хаясангvй.
Учир нь нэгдvгээрт хоосон буунаас хорин хvн айна гэж vг байдаг. Хоёрдугаарт сум олдвол
энэ хvнд төмөр сэргэж амь орно. Гуравдугаарт хоосон ч гэсэн зэвсгээ хаявал бvрэн
ялагдсаны шинж билээ. Гэтэл энэ гурван хvн ялагдсан гэж огт бодсонгvй. Харин тэмцлээ
эхлэж байна гэж бодож явлаа. Энэ бодол ч тэдэнд хvч чадал, ухаан санаа өгч байлаа.
Өлссөн гэдэс нь заримдаа мушгирч, заримдаа хоржигнох бөгөөд хэзээ нэгэн цагт идсэн
сайхан хоолны тухай бодол алсад харагдах их талын зэрэглээ лугаа адил ажээ. Удалгvй
модны оройд өглөөний шар нар тусаж зөөлөн ногоон туяа бvхнийг гийгvvлэв.
<Яагаад ч болсон аймгийн төв орох хэрэгтэй> гэсэн санаа гурван хvний хөлийг аажим
боловч зөрvvлэн урагш ахиулна.
Шагдарын шархадсан гар нь янгинан өвдөвч шvд зуун нөхөддөө шаналж байгаа зовлонгоо
мэдэгдэхгvйг хичээнэ.
333
- Гар чинь яаж байна гэж хоёр нөхөр нь заримдаа шивэгнэн асуухад Шагдар шvдний завсраар
<зvгээр> гэж хий vлээн хариулна.
Гэвч энэ <зvгээр> гэдэг vгний цаана хатуу тэвчээр нуугдаж байгааг нөхөд нь сайн ойлгож
сэтгэлээ хамт шаналгана. Морин жим нарийсан бvдгэрсээр уулын оройд гарлаа.
Тэр замын адагт хэдэн гэр байна гэж тvрvvлж явсан Жаргал хэлээд зогсон магнайн хөлсөө
ханцуйгаараа арчив. Бат, Шагдарын эрvvл гараас сугадан тусалж мацсаар Жаргалын дэргэд
ирж амьсгаадан зогссоноо <Тамир, Тунгалаг Тамир> гээд доод уруулаа хэлээрээ чийглэв.
Тэртээ өмнө зvгт манаран харагдах хөх уулын наад талаар махирлан урсаж байгаа Тамир
голын мандал нь нарны гэрэлд цайран харагдана.
- Аймаг хvртэл өртөө гаруй vлдээд байна уу? гэж Шагдар асуугаад дэргэдээ байсан том
чулуун дээр сандайлан суув.
- Тийм л байх даа гээд Бат бvдvvн хар модыг тvшив.
- Уг нь юмгvй vлдэж байна санж дээ гээд Жаргал өвөр тvрийгээ хий тэмтэрснээ санаа алдав.
Хатуу тамхи хэдхэн сорохсон гэдэг бодол Жаргалын сэтгэлийг маажихад хоолой нь хатаж,
толгой нь vл мэдэг өвдөх шиг санагдана.
- Гайгvй дээ. Аймаг дээр очиж зэвсэгжиж аваад эргэсэн цагт уу. Энэ муусайн эсэргvv нарт
ардын засгийн хvчийг амтлуулна даа гэж Шагдар хэлээд ухасхийн босох гэснээ гараа хөндөж
нvvр нь галд хийсэн шар тосны гvзээ шиг хуниралдав.
Тариатын хvрээг би энэ гараараа vнсэн товрог болгоно доо гээд Жаргал зангидсан гараараа
зангахад чичирч байв.
- Хvрээ ямар гэмтэй юм бэ?
- Yvр нь шvv дээ
- Yvрийг нь устгахад чоно vхдэггvй гээд Бат Жаргалыг харав.
Аймаг дээр очно гэдэг бол аврагдахын нэр. Шинэ хvч олж задарсан эсэргvv нартай тэмцэж
ялахын нэр билээ. Гэвч аймаг дээр очиход та нар сургууль, хоршоо зэргийг орхин амь зулбан
зугтаж ирсэн гэж ял тулгаж магад. Энэ засаг төрд тэрсэлсэн vймээн гарах сэжгийг мэдээд
мэдэгдсэний хариуд ард тvмнийг итгэдэггvй, цуурхал дэгдээгч гэдэг нэр авч зэмлэл
хvлээснийг бодоход ямар ч vг дуулж болох мэт. Гэхдээ зарим нэгэн хvнтэй адилхан эсэргvv
нартай нийлээгvй болохоор тэдэнтэй зэвсэг барин тэмцсэн, хэрэв сумтай байсан бол
зогсолтгvй буудалцах нь vнэн болохоор Батын сэтгэлд хөнгөн байлаа. Дохио өгөөд байхад
юу ч хийгээгvй цаг алдсан гэмтэй хvмvvстэй ярих хэрэгтэй. Гэвч одоо тvvнийг хөөцөлдөх
цаг биш. Юуны өмнө зэвсэг барьж ардын төрд тэрсэлсэн дайсныг дарах нь чухал. Тvvний
дараа хэн нь юун дээр алдсан, хожсоныг ярих хэрэгтэй гэж Бат бодно.
Пулемёт, их буу, нисэх онгоц авчирч энэ балмад хулгай нарыг тэдний хvрээ хийд, ялангуяа
Тариатын хvрээг газрын хөрснөөс арчвал зохино. Тэр ч байтугай энэ хэрэгт орсон бvхнийг
ялангуяа зайлж алга болсон хамтралын орлогч даргыг буудан алах бага байна цавчиж албал
таарна. За яахав. Хэдэн өдрийн дараа Жаргал багш пулемёт барьж ирээд та нарт сайхан
хичээл зааж өгнө. Уулзах цаг бий гэж Жаргал сэтгэлдээ ярина.
Ай даа. Энэ муу гар юу болох юм бол доо. Нэг хурдан буу, мянган сумтай бол та нарыг уу
даа. Тэр гэр хутгалдаг ламыг алж орхисон бол ийм юм болохгvй ч байсан байж магад юм. Бат
ч тvvн дээр муухай алдсан даа. Харин шашин бурхныг бvдvvлгээр доромжилсноос учир
мэдэхгvй олон хvнийг бид дайсны талд өгсөн гэж Батын хэлдэг ч голтой байх шvv гэж
Шагдар бодно.
- За алхаад байдаг хэрэг ээ гээд Бат тvрvvлэн хөдлөх гэтэл хажуугийн модон дотроос < Зогс,
Гараа өргө> гэж хэдэн хvн огцом бөгөөд гэнэт хашгирав.
334
- Гурван нөхөд цочин ухасхийснээ замгийн тачигнах дуугаар зогсож эргэж харлаа.
- Буугаа хая. Гараа өргө. Хөдөлбөл буудна шvv гэж зvvн хажуугийн модон дотроос нэг хvн
хашгирахад Бат харвал ногоон цамц, өмдтэй хэдэн цэргvvд буу шагайн хэвтэж байлаа.
- Бид эсэргvv нар бишээ гээд Бат мөрөндөө байсан буугаа авч тавиад алгуураар гараа өргөхөд
нөхдийн нь гар холбоотой юм шиг дээш болов.
- Модон дотроос буутай арваад цэрэг гарч ирлээ.
- Манайхан гэж Шагдар сөөнгө хоолойгоор хяхтнуулан хэлэхэд нvднээс нь том том нулимс
дуслав.
Ингэж гурван нөхөд ардын цэргийн нэгэн салаатай уулзаж юуны өмнө Шагдарын шархыг
боолгож дараа нь хоол идэж гол ороод бvх явдлыг ярьж өглөө.
- Та нар болбол цэргийн эрдэм мэдэхгvй учраас дайсанд ялагдсан байна. Хэдий тийм боловч
та нөхөд улс хувьсгалын төлөө бярдаан буу барин байлдсанаар барахгvй хэдэн нөхөд чинь
улаан цусаа асгаруулсан гавьяаг бид сайшаан vзэж газарчнаар авна. Ангийн дайсантай ган
зоригтой тэмцэх тангараг өргөх хэрэгтэй гэж салааны дарга залуу эр ойворгон огцом дуугаар
хэлэв.
<Онгиргон хvн байна даа> гэж Бат бодсон боловч тvvний зааснаар сөхрөн сууж тангараг
өргөв.
- Бидэнд зэвсэг хэрэгтэй . Эсэргvv нарыг уу. Эхнэр хvvхэдтэй нь vнсэн товрог болгоно доо
гэж Жаргал нvдээ гялалзуулан хэлэв.
- Тэр буруу. Эсэргvv нарын хvчинд авагдан дагаж яваа ядуу буурай хvмvvс буй. Тvvнийг
буудаж болохгvй. Энэ дайн бол ангийн дайн юм. Бид ухуулан сэнхрvvлэх аргаар ард
тvмнийг эсэргvv нараас салгаж чадах хэрэгтэй. Yvний тул дарга миний тушаалгvйгээр
буудсан хvнийг цэргийн цаазаар аваачна. Ойлгов уу.
- Ойлголоо гэж Шагдар өчив..
Тэр гуравт морь зуу зуун сумтай гурван винтов өгч явсаар хэд хэдэн хот айлтай тохиолдсон
авч эзэд нь vгvй ажээ. Зарим айлын хурга нь хашаатай хэвээр заримы нь бvрсэн тараг нь
хучаастай хэвээр байлаа.
Хоёр дахь өдрийн нар шингэх хирд нэгэн жижигхэн толгойн хажууд бууж харуул манаагаа
тавин хонох болов. Тэнгэрт нэг ч vvлгvй, сэрvvн бөгөөд ариухан салхи vлээнэ. Хоёр ангир
өмнө зvгийг барин шууд дэвсээр харагдахгvй болов.
Нялх ногоонд тавьсан морьдын тургих чимээ, цэргvvдийн дvнгэр дvнгэр ярилцахтай
холилдон vргэлжилсэн битvv шуугиан гарч байлаа. Шөнийн харанхуй эхэлж, одод сvvмэн
гэрлээр татвалзан анивчиж гялалзах нь хорвоогийн амьтдын хvсэл бодлыг таах гэж цавчлан
бодож байгаа мэт харагдана.
Дорно зvгээс шинэ өдөр тvмэн уулсыг даван айлчилж ирэх болсон vед салааны дарга Батыг
таван цэргийн хамт хайгуулаар явуулав.
Хайгуул баруун хойт зvгийг барин явсаар vvрийн гэгээний эхний цайвар туяа зvvн уулсын
орой дээгvvр өнгийн цацрах vед давааны орой дээр гарвал тэртээ доор аманд хvн малын
vлэмж чимээ сонсогдож байлаа. Нэгдvгээрт холын бараа харагдахгvй. Хоёрдугаарт давааны
арын мод бvхнийг далдалж байгаа болохоор хайгуулын гурав нь vлдэж, Бат нэг цэргийн хамт
алгуурхан бөгөөд хянамгай уруудав. Модны зах хаяа хvрэхэд холын бараа харагдаж эхлэв.
Хоёр гурван саахалт зайтай газарт хэдэн зуун морьтой хvмvvс замбараагvй цувралдсаар
даваа өөд ирж явлаа.Хvмvvсийн магнайд яваа өндөр хар морьтой хvн гурван бvчтэй том шар
туг дөрөөвчлөн барьж хоёр талд нь ижил улаан зээрд морьтой дөрвөн хvн сэлэм огшин хос
хосоор зэрэгцэн явлаа.
335
- Дайсан гэж Бат шивэгнэв.
- Тугчийг нь унагааж орхиё гээд цэрэг винтовоо мөрөвчлөн шагайснаа нvд бvртэлзээд овоо
хараа нийлэхгvй байна гээд Бат руу харлаа.
- Ачийг нь бачаар гэгч болж ардын засгийг буу барьж эсэргvvцнэ гэнээ гээд Бат винтовоо
шагаймагц гохоо мултлав. Гол шар туг налан гэдрэгээ унаж, тугч нь мориныхоо буруу тал
руу алгуурхнаар гулгав.
- За нисээд байдаг хэрэг гээд цэрэг эргэж мориндоо ташуур өгөхөд Бат ч мориныхоо дэлэнд
хацраа нийлvvлэн хурдлав.
Батын морь хурдан ажээ. Өмнөө явсан цэргийг гvйцэж тvрvvлэх vед ард нь морьдын туурай
сонсогдоход эргэж харвал арваад хvн цувралдан яваагийн өмнө бор морьтой, хөх дээлтэй хvн
хуй салхи шиг хурдлан явлаа.
Энэ бол Хонгор байжээ. Гэвч зугтаж яваа Бат ч, нэхэж яваа Хонгор ч хэн хэнээ таньсангvй.
Батаас хорь гаруй метр хоцорсон цэрэг эргэж харах гэтэл Хонгорын урт бугуйл хvзvv ороож
мориноос нь гуд татан унагаав.
Даваан дээр хvлээж байсан хайгуулчид буудаж эхлэхэд эсэргvv нар мод руу таран орж алга
болов. Бугуйлдуулсан цэрэг чирэгдэж явахдаа толгойгоороо бvдvvн мод савсан учир доороо
vхжээ.
Энэ хооронд хайгуулчид шаламгайлан довтолж ангидаа хvрээд учир явдлыг хэлжээ. Хэдэн
зуун морьтой хvн ирж яваа болохоор ардын цэргийн салаа хоёр толгойг эзлэн хориглолтод
бэлтгэв. Бат баруун талын толгой дээр байр эзэлж авлаа. Бугуйлдуулсан цэргийн зэвсгийг
Тvгжил жанжны зарлигаар Хонгорт шагнаж, Хонгор дал гаруй сумтай винтов буутай болжээ.
Yд өнгөрөхийн vед эсэргvv нарын зуу гаруй морьтой хvн ардын цэргийн эзэлсэн байр өөд
халз довтолсон боловч хоёр толгой дээр байрлуулсан хөнгөн пулемётын шөргөн галд
дайрагдаж нилээд хvн, морьдоо алуулаад буцаж байр эзлэн хааяа хааяа энд тэндээс буудаж
эхлэв.
Удаан буудалцах сумгvй учраас Тvгжил бууны ам долоосон хvмvvсээр халхавч хийж
байгаад довтлохыг оролдсон боловч бас л амжилт олсонгvй.
- Мориндоо ташуур өгч, улааны буруу номтонг дайраад гэж Цамба хичнээн бахиравч хоёр
пулемётын эсрэг дайрах хvн гарсангvй.
- Жанжин та над шилдэг морьтой зуун хvн өгвөл би улааныхныг бvгдийг нь хvлээд ирье гэж
Тvгжилийн дэргэд ирсэн Хонгор хэлэв.
- Бачимдан хашгирч байсан Тvгжил ширvvн нvдээр Хонгорыг харснаа <Дуртай хvмvvсээ
аваад яв> гэлээ.
- Бид нар тэр уулын оройд гараад улааныхны баруун гараас дайрна. Та нар тэр vед
зогсолтгvй буудаж байгаад биднийг баруун талын толгой дээр гармагц мөн дайрна шvv гэж
Хонгор хэлэв.
- Энэ хэргийг гvйцэтгэсний дараа залуу баатар чамайг туслах жанжин болгоно гэж Тvгжил
ярвайн инээмсэглэх дvрс vзvvлэн хэлэв.
- Залуу баатрын амь насыг би даана гэж нэг хvн хэлэхэд нь харвал Цамба байлаа.
Хонгор тоомжиргvй хvйтэн инээмсэглэв. Тvvний сэтгэлд Заяын хvрээн дээр байсан нь,
Цамбад доромжлуулсан нь бодогдов. <Хvний амийг даана гэнээ. Өөрийнхөө нохой амийг
аргалж явбал дээр бишvv> гэж Хонгор дотроо боджээ.
Хонгор зуун шилдэг морьтой хvмvvсийг сонгож аваад ардын цэрэгт vзэгдэлгvй явж, тvvний
баруун гарт байр эзлэв. Оройн нар баруун уулын оройд наалдаж алтан шар гэрлээр юм
бvхний баруун талыг гийгvvлэв.
336
Энэ vед Хонгор зуун хvнээ мордуулж явсаар ардын цэргийн баруун гарт очиж оройн нар
дагаж ойртон гэнэт довтлов. Наранд гялбасан цэргvvд чухам юу дайрч байгааг ойлгож ядаж
байтал захын хvний толгой дээр Хонгорын хvнд бороохой буужээ . Мөн энэ vед эсэргvv
нарын гол хvч дайрав . Хэсэг зуур ширvvн тулалдаан vргэлжлэв. Цэргvvд vхэлдэн байлдсан
боловч эзэлсэн байранд нь хэдэн зуун морьтой хvмvvс орж ирээд баруун зvvнгvй цохилцох
тул ихэнх нь алагдаж ухаантай ухаангvй арваад хvн баригдав. Бат хоёрыг тоолон буудаж
алаад гуравдахиа буудах гэж байтал хажуунаас нь дайрсан хvнд цохиулан ухаан алджээ .
Шархадсан хvмvvсийн шаналах дуу чих зvсэн зvрх шимшрvvлж, шархадсан морьдын
тэлчлэх нь нvд рvv харваж харахын аргагvй ажээ.
Эсэргvv нар их ялалтын баяр хийж Хонгорыг дэд жанжин өргөмжилж <Хатан зоригт бvргэд
баатар> цолоор шагнав. Дайны талбараас нилээд зайтай газар байгаа хивс дэвссэн юм шиг
ногоон зvлгэн дээр буудаллаж Тvгжил жанжны улаан халзтай гэр, Цамба дvвчингийн шар
халзтай гэрийг зэрэгцvvлэн бариад ард нь <Хатан зоригт, бvргэд баатар>-т тусгай гэр барьж
өгөв.
Тэр орой ухаангvй баригдсан салааны дарга ухаан орж тvvнийг эрvvдэн шvvж эхлэв.
- Цэцэрлэг мандалын аймаг дээр улааны хичнээн цэрэг ирээд байгаа вэ? гэж Тvгжил асуухад
салааны дарга
- Дээрэмчин та нарыг vнсэн товрог болгож чадах цэрэг ирээд байгаа гэж хариулжээ.
Зодож элдвээр эрvvдсэн боловч нам биетэй, залуухан бор дарга vг дуугарсангvй ажээ.
Yvнийг харсан Хонгорын сэтгэл гайхан бишрэх бахдалаар дvvрч байлаа.
Эцэст нь тэр залууг янгинатал хvлж байгаад өрийг нь цоолж зvрхийг нь сугалан туг руу
шидэв. <Ижий минь> гэсэн битvv дуу залуугийн цээжнээс гарахад Хонгор чихээ даран нvдээ
аньжээ.
Шөнө нь Тvгжилийн улаан халзтай гэрт архидав. Нилээд согтож байтал арван долоо найман
насны гурван бvсгvй оруулж ирлээ. Хонгорын согтож гөлөрсөн нvд чичрэн зогсож байгаа
гурван залуу бvсгvй дээр тусав.
- За аль нь дээр байна? гэж сvрхий согтсон Цамба асууснаа гуйван босож очоод захын
бvсгvйн эрvvг татаж хараад,
- Дарь эх баймаар хонгор байна гээд Тvгжил рvv харлаа
- Ногоон дарь эх баймаар гэж өргөмжилье гээд Тvгжил мөнгөн аягатай архийг цvл цvл
залгиснаа,
- Эрхэм дарь эхчvvд бидэнтэй сууж хундага хуваалцахыг хичээнгvйлэн гуйя гэлээ.
Бvсгvйчvvд хөдлөлгvй чичрэн, торонд орсон шувуу шиг бvртэлзэнэ.
- Тэр дундах миний дэргэд ирж суу. Ихэрхээд байвал ах чинь дарь эх нэрийг чинь хусаж
хаяад шулам болгон бор зvрхээр чинь туг тахиж орхино шvv гэж Тvгжил зандран хэлээд
гуйван босоод эмэгтэйн гараас барьж авлаа.
Энэ бvхнийг харсан Хонгорын сэтгэлд хоёр хvчтэй бодол тулалдаж байлаа. Нэг сэтгэл нь
Тvгжил Цамба нарыг жигшинэ.
Гэтэл нөгөө сэтгэл нь архинд оволзсон залуугийн тачаалд хөтлөгдөн эр хvний жаргал гэдэг
бодолд хvрч байлаа. Эцсийн эцэст хоёр дахь бодол нь давж Цамбаас өрсөн Тvгжилийн
ногоон дарь эх гэж нэрлэсэн бvсгvйн гараас хөтлөөд гарч гэр рvvгээ орлоо.
Маргааш нь эсэргvv нар хөдөлсөнгvй. Учир нь гурван бvсгvйтэй самуурч хоносон Тvгжил,
Цамба, Хонгор гурав vд өнгөрч байхад арайхийн нэг юм өөдлөв.
Yд өнгөрсөн хойно Цамба босож баригдагсдыг байцааж эхлэв. Байцаалт маш тvргэн явлаа.
Учир нь Цамба хэдэн vг асуухад л хариулсан ч хариулаагvй ч <Далд оруул> гэхэд чирч
337
аваачаад шууд буудаж орхино. Батыг оруулав.
- Цэрэг vv?
- Yгvй багш.
- Нөгөө Тариатын задарсан багш чинь энэ шvv дээ гэж Цамбын хажууд байсан нэг лам хэлэв.
- Тийм бол шөрмөслөж ал.
Цамбыг Бат танив. Тийм ээ. Энэ бол богдоос алтан маниад авч байгаад анги Эрэнчинг цохиж
алсан хоёр хvний нэг нь мөн ажээ.
- Чи алахаас өөр юм мэдэх vv? Богдоос алтан маниадын хөлс авч байгаад гандангийн анги
Эрэнчинг чи алсан биз дээ. Хар яргачин.
- Yvнийг тvргэн гаргаж зvрхээр нь туг тахь.
Хоёр хvн хvлээтэй Батыг чирч гэрvvдийн өмнө босгосон тугуудын дэргэд аваачив.
Арай гэж босоод гэрийн өмнө зогсож байсан Хонгор цус нөж болсон хvн бол Бат гэдгийг
танилаа.
- Наадах хvнээ тавь гэж хашгираад Батын дэргэд vсрэн очив.
- Хатан зоригт бvргэд баатар минь. Энэ бол Тариатын хvрээн дээр байсан улаантны
чононуудын хамгийн сvрхий нь. Одоо бид Цамбын зарлигаар туг тахих гэж байгаа юм гэж
Батыг авч явсан хvний нэг нь хэлэв.
- Миний гэрт оруул. Би хувилгаантай өөрөө ярина.
- Туслах жанжны зарлигийг хичээнгvйлэн биелvvлье.
Хонгор хоёр хvнийг явуулаад эзгvй гэрт Баттай vлдэв.
- Чамд өөр юм олдсонгvй юу гэж Бат жигшиж занасан хvнд хоолойгоор асуув.
- Өөр яахав.
- Очиж очиж энэ дээрэмчин нартай нийллээ гэж vv? Даанч дээ.
- Над ондоо зам байгаагvй. Сайхан сэтгэлээр ардын цэрэгт орох гээд очиход минь яасан
билээ? Чи мартаагvй биз.
- Энэ чинь төрд тэрсэлсэн зандалчингууд шvv дээ.
- Мэдэж байна. Гэвч намайг хvн гэж vзээд хэрэглэж байна. Би од нарыг сvсэглээд хамт явна
гэж чи бодож байна уу? Yгvй. Болдогсон бол бvгдий нь зvрхийг суга татаж аваад зэрлэг
нохдод хаяад өгмөөр байна. Гэвч би тэгж чадахгvй. Батцэнгэл сумын Хонгор хулгайчийг хаа
явсан газар нь барь гэсэн зарыг эд тараагаагvй, танайхан тараасан биз дээ. Одоо танай засаг
намайг баривал их өршөөвөл арван жил өгнө. Хэрэв тэр өдөр намайг итгэж цэрэгтээ авсан
бол би өнөөдөр Тvгжил, Цамбын толгойг авч өгье гээд гvйж байх байсан биш vv? гэж
хэлэхэд Хонгорын нvд нь сvртэйеэ гялалзан амьсгаа нь дээр гарч байлаа.
- Яргачин минь намайг ал. Чи эдэнтэй нийлсэн хойно хол явахгvй гэж Бат хэлэв.
- Угаасаа надад хол явах зам байхгvй болсон. Амьдралаас нэг өдөр булааж авбал аз гэж
бодож яваа хvн.
- Ингэж явснаас vхсэн ч дээр дээ.
- Yхнэ гэнээ. Хvн бvхэн амьд явахыг хvсдэг байхад надад тийм эрх байхгvй гэж vv?
- Муу явахаар сайн vх гэж байдаг шvv дээ.
- Надад сайн vхэх боломж байхгvй. Харин чамд бол байна гээд Батын дэргэд ирж явган
сууснаа
- Чи бол амьдралд нэг зам шилж олоод тvvнийхээ төлөө зvтгэсэн. Тэгээд одоо vхвэл бас л
тvvнийхээ төлөө vхнэ. Би бол замгvй ханан улаан хад мөргөсөөр яваа хvн болохоор юуны
төлөө vхэх юм бэ? Би чамайг алуулахгvй. Өнөө шөнө оргуулна. Чи бол над шиг гvн худгийн
ёроолд хаягдсан мэлхий шиг амьтан биш гээд санаа алдав.
338
Эсэргvv нарын гарт орсноос хойш зоригтой vхье гэж Батын сэтгэл шийдээд ухаан орсноос
нь эхлэн зодож занчин, халуун зvvгээр төөнөж, vснээс нь туг тугаар зулгааж байхад хараал
зvхлээс өөр дуу гарахгvй байж билээ. Гэтэл <Чамайг алуулахгvй. Өнөө шөнө оргуулна>
гэсэн Хонгорын vгийг сонсоод шулуудаж эхэлсэн зvрх сэтгэл нь амьдралын шуналаар
дэвтэгдэн амьсгаалах болов.
- Yнэн бол хамт оргож манайхантай нийлье.
Хонгор гомдолтой бөгөөд гашуун инээмсэглэснээ толгойгоо сэгсэрч <Нэг очсон. Одоо
дахиж очихгvй> гэлээ.
- Жаргалыг яасан бол?
- Ямар Жаргалыг?
- Надтай хамт багш байсан. Чи мэднэ шvv дээ.
- Мэднэ. Чамтай хамт баригдсан хэрэг vv?
- Тийм. Бид хамт явсан. Чи аварч өгөөч.
Хонгор дуугvй бодол болон баахан сууснаа Батыг эгц ширтэж <Би өнөөдөр Жаргалыг
тавихад Жаргал маргааш намайг буудна шvv дээ. Чадвал ална тийм vv?> гэлээ.
- Магадгvй. Гэвч би чамаас гуйж байна.
Хонгор vг дуугаралгvй гэрээс гарлаа. Жаргалд туслах болов уу аль vгvй болов уу гэсэн
таавар бодол Батын сэтгэлд эргэлдэн хvлээхийн шаналалд хурамч гэсэн арай ядан өнгөрөх
мэт байв.
Хонгор явснаас хойш их удав. Оройн нар унинд авирч байхад морин төвөргөөн ойртсоор
гэрийн дэргэд зогсон удалгvй vvд алгуур нээгдэн Хонгор хөмсгөө зангидан орж ирээд <Хар
яргачингууд> гэж тас зуусан шvднийхээ завсраар хэлээд маш хvндээр завилан сууж гаансаа
гарган тамхи татлаа.
- Юу болов? Жаргалыг алчихаж уу? гэж асуугаад Бат босов. Хонгор хамар амаараа утаа
савсуулан дув дуугvй байснаа Батыг хэсэг ширтээд санаа алдав.
Хонгор гарч Жаргалыг баригдагсдын дунд эрсэн боловч олсонгvй. Гэтэл нэг өвгөн <Хvнийг
ч хорхой шиг л хядаж байна даа. Тvрvvнд энэ хойшоо арваад сайхан залууг хvлээтэй нь
туугаад явлаа. Давааны арын модонд л хороочих байх даа. Бурхан минь яасан ч их нvгэл бэ?>
гээд залбирав.
Хонгор мордоод тэдний хойноос довтлов. Yнэхээр ч арваад хvнийг давааны арын модонд
дvvжилж алахаар хvлж холбоод Тvгжил жанжны баруун гар болсон хоёр яргачин туун явжээ.
Модонд аваачаад нэг нэгээр нь том модны мөчрөөс дvvжилж эхлэв. Гурвыг алаад Жаргалын
ээлж болов.
- Энэ чинь багш гуай байх аа? гэж нэг яргачин сvрхий доогтой асуугаад Жаргалыг бусдаас нь
салгаж авлаа.
- Уг нь туг тахих ёстой золиг байгаа юм. Аваачаад уяж орхи. Нэг тамхи татаж аваад бодийг
нь хөтөлж орхиё гээд нөгөө нь хожуул дээр тавтайяа сандайлан суув.
Яг энэ vеэр модон дундаас нарийхан өндөр бор морьтой Хонгор гарч ирлээ.
- Хатан зоригт бvргэд баатар ирлээ гэж Жаргалыг чирч явсан яргачин хэлэв.
- Наад улсаа тавь! гэж Хонгор өндөр дуугаар хэлэв.
- Хэн тэгж байна?
- Би тэгж байна. Дэд жанжин хэлж байна.
- Дэд жанжин гэнээ гээд хожуул дээр сууж байсан яргачин хөгжилтэй инээснээ,
- Тvгжил жанжны зарлигийг нэг дэд жанжны битгий хэл, мянган дэд жанжин эвдэж чадахгvй
хэрэг.
339
Аргамжаа мөчир дээгvvр хаяж орхи бушуухан татаж орхиё гээд гаансаа тvрийлэн босов.
- Бушуухан сулла гэж байна шvv!
- Залуу минь өөрөө талийгаач болох гээгvй юм бол битгий гуаглаад бай гээд яргачин Жаргал
руу явлаа.
Хонгорын морь гэнэт ухасхийн, бvдvvн ташуур хэгжvvн яргачны дагзан дээр буув. Саяхан
том vг хэлж байсан яргачин гулдайн унав. Нөгөө нь Жаргалыг орхин, модны бvдvvн мөчир
барин дайрсан боловч Хонгор чадамгай зайлан мөн л бvдvvн ташуураар нам цохиж унагаав.
Мориноосоо vсрэн бууж ардаа хавчуулаастай явсан хутгаа суга татан авч хvмvvсийн
хvлгийг тайлаад <Дуртай зvгтээ явцгаа> гэж хяхарсан дуугаар хашгирав.
- Хонгор! Чиний ачийг мартахгvй гэж Жаргал дэргэд нь ирээд хэлэв.
- Олон vг vгvй зайлцгаа. Тэр хоёр морь, бууг аваарай.
- Чи бидэнтэй яв гэж Жаргал хэлэв.
- Бушуухан зайлаад өгөөч! Аль би та нарыг цохилох уу гэж Хонгор байдаг чадлаараа
зандрав.
Тэр хvмvvсийг ор сураггvй алга болтол Хонгор суусаар байлаа. Тэгээд огцом хөдөлгөөнөөр
мөрдөн ирсэн замаараа хуй салхи мэт алга болов. Хурдаа саалгvй давхисаар Бат дээр ирлээ.
- Жаргалыг яасан бэ? гэж Бат асуугаад Хонгорын мөрнөөс угзрав.
- Дахиад л баригдаагvй бол дуртай зvгтээ явсан.
- Yнэн vv!
- Хонгор толгойгоо эргvvлэн Батыг харснаа <Иш чааваас даа> гээд гашуун мишээв.
Жаргалын амьд гарсанд баярласан Бат олон юм асуумаар байсан боловч <Иш чааваас даа>
гэсэн Хонгорын vг, тvvний арга нь барагдсан нvд дахиад надаас юм битгий асуугаач гэж
байсан тул болив.
Нэгэн хэсэг гэрт ямар ч анир чимээгvй байлаа. Хонгор бодол болон баахан сууснаа гарч
хоол авчран Батад өгөв.
- Намайг лав тавих уу?
- Чамайг тавина. Харин ч танайхан ч намайг барьж авбал өршөөхгvй. Шууд ална шvv дээ.
Yнэхээр ч Хонгорыг өршөөхгvй шvv дээ. Тvvний урьд хийсэн ял vлэмж. Гэтэл одоо улам
нэмэгджээ. Урьд Хонгор шилийн хулгайч байсан бол тvvн дээр нь засаг төрийг эсэргvvцсэн
зэвсэгт бослогын дэд жанжин нэмэгджээ.
- Yнэхээр ч өршөөхгvй байх даа.
Тариатын танхимын багшийг шөрмөслөхийн оронд найрсаг ярилцан, хооллож байгаа дэд
жанжны хачин зангийн тухай сонссон Тvгжил юу болж байгааг сонирхон vзэхээр Хонгорын
гэрт орж ирлээ.
- Дэд жанжин юу болоод энэ гөлгийг дайлж байдаг билээ? Хонгор босож Тvгжилийн дэргэд
очоод <Yvнийг баярлуулж байгаад өглөө өөрөө зvрхийг нь сугалж туг тахина. Эцгийн минь
хөрөнгийг хураасан энэ бэлтрэгтэй ярих юм надад буй> гэж чихэнд нь шивэгнэв.
Тvгжил тааламжтай инээмсэглээд эргэх гэхэд нь
- Дэд жанжинд туг байдаггvй юм уу? гэж Хонгор зальжингуй асуув.
- Юу гэж?
- Байдаг юм бол өөрөө тахих гэсэн юм.
- Жижиг шар тугийг өөрийнхөө туг гэж бодоорой гээд гарлаа. Тэр шөнө Хонгор бор морио
Батад өгч явуулахдаа <За сайн яваарай. Бодвол чи нөхөд дээрээ очиж зэвсэгжиж аваад
бидэнтэй байлдах гэж ирэх байлгvй дээ. Бид хоёрын зам vvрд салж, уулзах газаргvй болов
бололтой гээд гарыг нь чанга атгаснаа, баяртай өвгөн минь. За бушуу морд> гэлээ.
340
- Намайг тавьсныг мэдвэл чамд бөөн гай болно доо.
- Гайгvй байлгvй дээ. Мэдсэн ч яахав. Тавь шахмыг барьж өгсөн хvн, нэгийг тавих эрхтэй
байхгvй яахав. Тvргэн яв.
Улааны гайхлыг оргуулж байгаа Хонгорыг харсан хvн Тvгжилд очиж хэлэх гэсэн боловч
залуу бvсгvйтэй самуурч байсан Тvгжил оруулсангvй.
Өглөө нь Тvгжил жанжин Хонгорыг дуудахад очвол гэрийн нь хойморь хөх торгон дээл
нөмгөн өмсөөд улаан олбог дээр ханхайн сууж байсан Тvгжилийн нvднээс нь гал бутран
- Муу хулгайч чи улааны нохойг яасан бэ? гэж сvртэй хашгирав.
- Алдчихсан.
- Тийм байх аа. Улааны оргодолд хөл залгуулж өгөөд оргуулсныг чинь мэдээгvй юм гэж
бодож байна уу? Yvнийг тvргэн барь гэж Тvгжил хоолойгоо хяхруулан зандрав.
Гэрт байсан дөрвөн хvн Хонгор өөд давшин ирлээ. Хонгор гэрийн дунд сөгнөсөн савтай
айргаар цацсанаа эгшин зуур эргэж гараад Тvгжил жанжны салхин зээрд морийг унан өмнө
зvгийг барьж бөхийн давхилаа.
Тvгжил гvйн гарч ирээд <Муу хулгайчийн толгойг хага бууд> гэж бахирснаа хэдэн хvн буу
хөллөн шагайхыг хараад <Муу сайн гуйлгачингууд минь миний морийг битгий буудаарай>
гэлээ.
Буу хэдэн зэрэг нvжигнэн дуугарав. Хонгор морины хажуу руу унах шиг болсон боловч
удалгvй дахин эмээл дээрээ гараад давхилаа. Бас хэдэн сайн морьтой хvн хөөв. Гэвч
Тvгжилийн салхин хээрийг бараадах морь яахин олон байх билээ.
Ганц морьтой хvн овоо ойртож ирэхэд Хонгор явдал дундаа том чулуу шvvрэн авч цохиж
унагаав.
XVI
Хонгорын бор морины нуруун дээр гарсан Бат салхитай уралдан Архангай аймгийн төв рvv
нисэв. Эсэргvv нарт эрvvдvvлж шархадсан бие нь өвдөвч vхлийн хар торноос гарсан баярыг
нь барж хэрхэн чадах билээ.
Бор морь хөлрөх тусмаа хөнгөрч, даваан дээр бууж бие засахад толгойгоороо тоглож газар
цавчлан тогтож ядна.
Батын сэтгэлийг зовоох юм гэвэл Хонгорын тухай бодол байлаа. Буруу замаар явсан сайхан
сэтгэлт багын найзынхаа тухай бодох тусам тvvнийг хайрлаж хар мананд орсон хувь заяанд
нь харамсан гашуудна.
Yvр цайхын vед Тамирын эрэг дээр хvрч морио услаад мордох гэтэл өмнөөс ирсэн өргөн
замаар хэдэн морьтой хvн хатируулж яваа харагдлаа. Ажиглавал ардын цэргийн хvмvvс
бололтой.
- Юун хvн бэ? Зугтвал буудна шvv гэж тэдний нэг өндөр дуугаар хашгирав. Бат хөдлөлгvй
зогсов. Буугаа бэлхэн барьсан хvмvvс дэргэд нь ирж учир явдлыг асуусанд болсон явдлаа
ярилаа. Дарга нь бололтой нэг хvн, хоёр цэрэгт Батыг <Ангид хvргэж өг> гэлээ.
Бат хоёр цэргийн хамт явж байтал төдөлгvй цагаан давааны замаар жагсан ирж явсан ардын
цэргийн ангитай золгов.
Төөрч төөрч төрөлдөө гэгчээр энэ ангийн дарга нь Хуяг ажээ.
- Бат чи аймаг орж наадах шархаа эмчлvvл гэж Хуяг хэлэв.
- Yгvй. Би эсэргvv нараас нөхдийнхөө өшөөг авна. Яасан ч буцахгvй гэж Бат шийдэмгий
хэлэв.
- Эмч ээ. Yvний шархыг боож өг гэж Хуяг тушаав. Тэндээс Бат Хуягийн ангид газарчлан
явлаа. Ганц ч vvлгvй цэлмэг хөх тэнгэр манхайж, зун цагийн гоёлоо өмссөн монгол газар
341
vзэсгэлэнгээ гайхуулавч эзэнгvй орхисон гэрvvд, харах хvнгvй бэлчиж яваа мал энэ газар
дээр vймээн болж байгааг гэрчилж байлаа.
Цэргvvдийн царай дvнсийн барайж, vг дуу, баяр, баясгалангvй ажээ. Хvн бvхний царайнд
багтаж ядсан уур хилэн, vзvvргvй гомдол холилдон харагдана.
Тэр баруун нуруун дээр гараа, цаад талд нь байгаа урт амыг харуулдаад ир. Яг тэр хадны
өмнө талаар шvv. Зун цагт айлууд олон байдаг юмсан гэж Хуяг хоёр цэрэгт тушаагаад
дэргэдээ явсан Батыг харснаа < чи газар мэдэх хvн байна хамт яваад ир> гэлээ.
Төрж өссөн нутаг нь vймээний хөлд дайрагдаж зуны сайхан цагт цагаан идээ, нэрмэл
архины эхvvн vнэр ханхалж байдаг гэрvvдэд сандран зайлсан эздийн хогшил навсайж
байгааг хараад Хуягийн сэтгэл гvн уйтгарт дарагдаж явлаа. Алаглан билчиж байдаг
сарлагууд хvртэл алга болоод хааяа энд тэнд нэг хоёр харагдахад нь тvvнийг удтал ажиглан
харна.
Бат хоёр цэргийн хамт хатируулан баруун хөтлийн зvг явлаа. Батад энэ нутагтай холбоотой
явдал амьдралд нь олон тохиолдож билээ. Солонготойгоо хамт ижилхэн хоёр хар морь унаад
Төмөрийнд очих гэж явахдаа тэртээ өмнө харагдах уулын наад талаар гарсан замаар явж
байсан. Сургуулийн ажлаар энэ орчмын нутгаар хэд явсныг тоолоход бэрх байлаа. Энэ
бvхэн Батын сэтгэлд жирэлзэн өнгөрөв.
Явсаар нурууны орой дээр гарч ирлээ. Yнэхээр ч vргэлжилсэн урт ам өмнө нь тодров.
Амны дундуур мурилзан урссан нарийхан гол нарны гэрэлд гялалзан тоглоно. Голын хоёр
талаар хэд хэдэн хот айл харагдавч гадна нь амьд амьтан vл vзэгдэнэ. Бас айлуудад доод талд
арваад сарлагаас өөр мал эс харагдав.
Гурвуулаа мориноос бууж бvхнийг нарийвчлан ажиглав. Гэтэл тэртээ доорхи айлуудын
дундуур ганц бараан морьтой хvн хурдлан ирж явлаа
Морьдоо нуугаад буугаа бэлтгэн тvvнийг харуулдан хvлээв. Бараан морьт зогсолтгvй
давхисаар эгц өмнөөс ирлээ. Энэ бол эсэргvv нарийн дундаас Тvгжилийн салхин хээрээр
зугтан гарсан Хонгор байлаа. Хонгор тэндээс гараад юуны өмнө эхнэр, хvvхэд хоёртойгоо
уулзах гэж гэртээ очвол эзэд нь ор сураггvй дvрвэн алга болж хоосон гэр vлджээ. Эсэргvv
бослогын сургаар айлууд дvрвэхэд Сvрэн хvvтэйгээ хамт хадам эцгийндээ очжээ.
Итгэлт Должин хоёр ач хvvгээ vзэн хязгааргvй баярласан бөгөөд Сvрэнг эсэргvv
хөдөлгөөний тухай ярихад <Ардын засгийн хэдэн шалдан банди яаж тэлчлэвч дийлэхгvй.
Аминаасаа уйдсан мөн ч тэнэг амьтад юм даа. Гол гарч, их зам бараадан буувал ямар ч
аюулгvй. Харин хvv минь яаж яваа бол? Тvvнд л зовох юм> гээд санаа алдан их л юм бодсон
билээ.
Маргааш нь эрт ачаалж Тамирыг огтлон өмнө нутгийн аюулгvй газар руу нvvжээ.
Хонгор эзгvй гэртээ ороод тамхи татан хэсэг сууж байх зуур хvvгий нь хоёр бойтог
нvдэнд нь харагдахад нийлvvлэн чанга базаж элгэндээ тэвэрснээ хөмсгөө зангидан
бодолхийлэв.
<Хаачих вэ? Эхнэр хvvхэд. Эцэг эх минь яаж байдаг бол? Бат минь амьд явдаг болов уу?>
гэх зэрэг өдий төдий асуудал сэтгэлд нь оровч өгөх хариу байсангvй. Учир нь сvvлийн хэдэн
өдрийн дотор энэ хvний сэтгэлд буй болсон хvнд шарх буглан юм гvн бодох чадваргvй
болгожээ.
Бойтгоо өвөртлөөд гарлаа. Дахиад л <Хаачих вэ?> гэдэг асуудал гарч ирлээ. Yнэндээ очих
газар байсангvй. Байлдаж байгаа хоёр талын алинд ч очих нvvргvй болжээ. Хvсэж очсон хvv
эхнэр нь хаа бvгж байгааг мэдэхгvй учраас хаашаа явах билээ.
<Юу ч гэсэн аавтай уулзъя> гэж бодогдоход морио тайлж аваад мордов. Ингэж давхиж
342
явахдаа Бат ба тvvний нөхөдтэй тулгарчээ. Нэг цэрэг босоод «Юун хvн бэ? Зогс буудна шvv»
гэж өндөр дуугаар хашгирахад Хонгор мориныхоо амыг татаж эгшин зуур зогссоноо гэнэт
эргэж хурдлав.
Хашгирсан цэрэг буудав. Хонгор мориныхоо зөв тал руу алгуурхан налж унжив.
Оночихож шvv гэж нэг цэрэг хэлтэл <Yгvй. Би амьд байна> гэсэн шиг дахин эмээл
дээрээ гарлаа.
Хэрэв бор морь нь байсан бол vхсэн болж хажууд нь чирэгдэн явсаар сум хvрэхгvй газар
зайлан гарч болох л байсан. Гэтэл Тvгжилийн морь тийм сургуульгvй болохоор эмээл дээрээ
тvргэн гарсан билээ. Яг энэ vед Бат гохоо мултлав.
Уушгиараа нэвт буудуулсан Хонгор бөхөлзөн найгаснаа тvргэн явсан хурдан морины
эрчинд шидэгдэн тэртээ хол харуулдан унаад хөдөлсөнгvй.
Бат нөхдийн хамт хөдлөлгvй хэвтэж байгаа хvнийг ажиглан хэсэг болоод нэг цэргийн
хамт мордож очлоо. Урт ургасан сахлаг ногоон дээр тvрvv урагшаа харан унасан Хонгорын
цус ойр орчмоо хvрэн улаан өнгөөр буджээ. Yvдэн хоймрын зайтай газар хvvхдийн хоёр
бойтог хэвтэнэ.
Бат мориноос бууж, хэвтэж байгаа хvнийг эргvvлсэнд <ээ халаг, Хонгор минь> гээд
тэврэн авлаа.
- Хонгор минь . Би Бат байна гэж хашгиравч хариу дуу гарсангvй. Гэтэл Хонгорын гал нь
буурч, амьдралын сvvлийн тэмдэг нь орхиж байгаа нvд хагас нээгдэж удтал Батыг ширтсэнээ
сулхан инээмсэглэл уруулд нь тодрох мэт болоод амьсгаагаа хураав.
Бат нөхрөө элгэндээ тэврэн, нvднээс нь гашуун нулимс ундран гарлаа. Хонгорын цус болсон
нvvрэнд зvvдэлж байгаа хvvхдийн инээмсэглэл тодрон хөхөрсөн уруул нь vл мэдэг ангайжээ.
Бөгчим халуун өдрийн нар бvхнийг хайр найргvй төөнөж Хонгорын хацарт наасан Батын
хацар өтгөрсөн цусанд наалдана.
Хонгорын бор морь, Батын мөрөн дээгvvр толгойгоо унжуулан амь нь гарсан эзнээ удтал
vнэртсэнээ ижил дасал болсон эзнийхээ цогцсыг булах газар малтах гэж байгаа юм шиг
цавчлав.
XVII
Зуны сvvл сарын нэгэн өдөр хоёр Тэрхийн билчээрээс нилээд доогуур, Дархан уулын
өмнөөс өндөр зээрд морьтой, хөх даавуу дээлтэй, ногоон дурдан алчууртай эмэгтэй хvн
ирээд голын захад буув.
Энэ бол Дулмаа байлаа. Олон хоног уйлснаас нvд нь хавагнан бөлцийж, vргэлж ягааран
туяарч явдаг хацар нь олон жил чийгтэй газар хэвтсэн хөсрий булууны яс мэт өнгөтэй
болжээ.
Тvрvv урагшаа харж жирэлзэн урсаж байгаа тунгалаг уснаас баахан залгилснаа явган
сууж нvvрээ угаагаад дотоод хормойгоороо арчив. Ус ширтэн хэсэг сууснаа урт бөгөөд гvн
санаа алдахад хоёр нvднээс нь сувдан хэлхээ цувран уралдаж байгаа юм шиг хацрыг нь даган
урсахад ханцуйгаараа арчив.
- Одоо нэг ч дусал нулимс гаргахгvй гэж тод дуугаар хэлснээ босож ийш тийш ширтэн газар
орныг ажиглаад мордож шууд гол гатлан баруун хойт зvгийг барин явахад хар булигаар богц
нь морины аяар урагш хойш холхилон хаялна.
Төмөр нь алагдсан тухай сонсоод хэд дахин ухаан алдаж унахад Өлзий тэргvvтэй айлын
хvмvvс нь сэрээжээ. Төмөр минь байхгvй гэж бодоход ертөнц хоосон, пад харанхуй хонгил
агуй шиг болж ээ. Энэ өршөөлгvй хорвоог болдогсон бол хvнд лантуу барьж байгаад
343
бутартал цохимоор санагдана. Төмөртэй хамт Дулмаагийн хvсэл, эрмэлзэл, аз жаргал, цог
жавхаа цөм vгvй болж, бvхнийг жигшин занах битvv хорсол сэтгэлийг нь эзлээд хорвоогоос
зайлан зугтах бодлыг нь гагцхvv vргэлж нvдэнд нь тусаж байгаа Төмөрийн хvv чөдөрлөж
байлаа.
Төмрийн дvрс нvдэнд нь дахин дахин тодорч, Төмөртэй хамт өнгөрvvлсэн зол жаргал нь
байн, байн аль сайн сайхан дvрсээрээ харагдана.
Манарсан, тvмэн зэрэглээ болсон элдвийн бодлын тэртээ захад <Өшөө авъя> гэдэг
бодлын зурвас гэрэл буй болоод цаг өнгөрөх тутам тодорсоор бvх сэтгэлийг нь эзлэв.
Тэгээд хэд хоног элий балай юм шиг байснаа Дулмаа нэг орой хvvгээ Өлзийтэй хамт vлдээж
жороо зээрд морио унан явахдаа <Би ирэхгvй бол хvvг минь Батад өгөөрэй> гэжээ.
Өлзий хаашаа юунд явж байгааг нь янз бvрээр асуун шалж хориглоход <Надад их хэрэг
байна. Явахгvй байж тун болохгvй > гэхээс өөр хариу сонссонгvй.
Төмөр алагдсаныг дуулаад Өлзий vлэмж их гашуудаж хэдэн өдөр усан нvдтэй явсан юм.
Гэхдээ Төмөрийн өшөө авахаар Дулмаа явлаа гэдгийг мэдсэн бол хориглох л байсан. Учир нь
Төмөрийг алсан дайсан, Дулмааг алах нь нvд ирмэхийн хэрэг гэж Өлзий мэднэ.
Дулмаа анх гэрээс гарахдаа <Төмөрийнхөө өшөөг авна> гэдэг ганцхан, vргэлж шатан
буцалж байгаа бодолтой байснаас биш хэнээс яаж өшөө авах нь долоон уулын цаана, далан
жалганы тэртээ байжээ. Гэвч харанхуйд хvний нvд дасаж юм тод болдгийн адил эхэндээ
манан байсан бодол эцэстээ ил болдог болохоор сvvлийн хэдэн өдөр Төмөртэй хамт яваад
шарын цэргээс оргож ирсэн хvмvvстэй уулзаж хvсэл жаргалын ширгэшгvй булаг болсон
хvнээ яаж алагдсан, хэн алсныг сайн мэдэж авчээ. Гэтэл хамгийн хэцvv нь Тvгжил, Цамба
хоёрыг олох байлаа. Учир нь энэ vед эсэргvv нар цохигдоод энд тэнд уул хадаар бvгсэн цөөн
хvмvvс, ардын цэргээс зугтан, ард тvмнийг дээрэмдэж байлаа. <Бас тэгээд эрж олоод яах вэ?
Тэд бол төрд тэрсэлсэн зэвсэгтэй дээрэмчид. Би олигтой ташуур байхгvй эмэгтэй хvн> гэж
Дулмаад бодогдоно.
Гэвч Төмөрийнхөө өшөөг авахгvй байж огт болохгvй гэдэг бодол бvхнээс хvчтэй байсан
болохоор юу ч л гэсэн тэднийг эрж олох хэрэгтэй байлаа.
Дулмаа явсаар Тариатын хvрээний байран дээр ирлээ. Шатсан нэлбэгэр хана vнсний дунд
энд тэнд эвдэрхий шавар байшингийн хана дорсойн харагдана. Мориноос буугаад тэр
бvхнийг ширтэж хэсэг зогсов. Дулмаа баруун зvг харж сөхрөн сууж <Тайшир хан минь.
Тарлан хайрхан минь. Цамба, Тvгжил хоёртой ертөнцийн нарыг хамт харахгvй> гэж тангараг
өргөжээ. < Намайг хориглосон бол миний Төмөр хэрхэвч явахгvй байсан даа> гэж бодоход
нvдэнд нь нулимс өөрийн эрхгvй тунарахад нvдээ гөлийн ширтсээр дусаалгvй шингээж
орхив.
Оройн нар жаргахын vед тэндээс мордоод удалгvй нэг айлд очиж хонов. Эсэргvv нарын
цохигдсон хэсэг бvгж байгаа газрын бvдэг бадаг баримжаа сонсож аваад маргааш нь
Тариатын арын хvрээг дайрч, Тойн амыг уруудан Идэрийн голыг гатлан нилээд яваад их
замаас зайлан уулын орой, царам барин нэг өдөр явлаа. Шөнө орой болж хадны нөмөрт
унтах болов. Тохмоо дэвсэж эмээлээ дэрлэж хэвтсэн боловч нойр нь хулжаад унтсангvй ээ.
Шөнө дундын vед хажууд нь нэг чоно ульж эхлээд удалгvй эргэн тойронд нь нарийн бvдvvн
хоолойгоор өдий төдий чоно ульж гарлаа.
- Би хоёр хөлтэй чоноос нөхрийнхөө өшөөг авах гэж яваа хvн.
Та нараас айхгvй. Төмөр минь намайг
хамгаалаач гэж хашгиран <Эрдэнэ засгийн унага>-ыг баахан дуулав.
Ийм vед айх сэтгэлийг аялах шиг хэцvv юм байхгvй. Шөнийн турш айхын аюултай
344
тэмцэлдэн, vvрийн туяатай арай ядан золгов.
Өдөр, гэрэл гэдэг хvнд ямар их хvч, итгэл өгдгийг энэ удаа Дулмаа сайн ойлгосон бөгөөд
vvрийн цагаан гэгээгээр мордож цааш явахад эзэнтэйгээ хамт нойрмог хоносон морины нь
хамар тачигнаж, чихээ солбин соотолзож хулгана. Yд өнгөрөхийн хирд модны чөлөөнд
эмээлтэй хээр морь хантраатай зогсож байхыг хараад цочмог хөдөлгөөнөөр морины амыг
татаж зогслоо.
<Яахав? Очих уу? Буцах уу ?> гэж эргэлзэн бодохын завсраар <хvнээс зугтаад байвал
зорьсноо яаж хийх хvн бэ?> гэж ямар нэгэн дуу зэмлэн хэлэх шиг болов.
Дулмаа морио ташуурдан хөдлөв. Хантраатай морины дэргэд хэвтэж байсан хvн чимээгээр
цочин өндийж харснаа босож бvдvvн модны цаана ороод сэлээдий буугаа Дулмаа өөд
чиглvvлэв. Тvvний мөрөн дээрх цагаан даавуугаар шар цэргийн хvн гэдгийг Дулмаа мэдлээ.
Гэвч зогссонгvй явсаар ойртон очиж найланхай бөгөөд эрх дуугаар <сайн байна уу?> гээд
инээмсэглэв.
Тэр нуугдаж байсан хvн ямар ч зэвсэггvй гуа эмэгтэйг хараад модныхоо араас гарч ирлээ.
Энэ бол гуч гаруй насны лам хvн байлаа. Хvрэн дээл дээр хуучин гяраг бvс бvсэлж жижигхэн
шовгор даран өмсчээ.
Өмнөөс нь инээмсэглэн харж байгаа бvсгvйг тачаангуйн гал нь оволзсон хоёр онигор нvдээр
ширтэн зогсож байгаа ламыг харахад хоол барьсан хvний гарыг ширтэн маасганан далилзаж
байгаа эрх хав шиг байлаа.
- Энэ зэлvvд модонд юу гэж явдаг хvvхэн бэ? Бvр цочоочихлоо гээд марсайн инээмсэглэж
буугаа бvсэндээ хавчуулав.
- Тан шиг л тэнэж явахгvй юу гээд Дулмаа хөгжилтэй инээмсэглэхэд лам хамрынхаа угийг
атируулан:
- Хи хи хэмээн инээж; - Хvvхэн гуай минь буу л даа. Аль би буулгаж өгөх vv ? гэлээ.
- За яршиг алдас болно гээд нэг нь нөгөөгөөсөө ялгагдахаас айсан юм шиг ургасан цагаан
шvдээ яралзуулан инээмсэглэхэд ламын царай шуналдаа мансууран эрvv нь сулран хэв нь
эвдрэв.
Дулмаа мориноосоо тав хийтэл бууж
- Буу цоор болсон ямар ч сvртэй юм бэ гээд тачигнтал инээсээр урт ургасан ногоон дээр суув.
Лам хэсэг зогссоноо хvvхний дэргэд очиж морины нь цулбуурыг авч модноос уяад зэрэгцэж
завилан суугаад юу ярих, яахаа мэдэхгvй ногооны vзvvр оролдов.
- Та чинь шар цэргийн хvн vv?
- Тийм санаатай. Би ч дарагдаад уул хадаар л нөхөр хийж явна.
- Муудаа дийлэгдэхгvй юу?
- Тийм биш ээ. Улааны гунан буу, мөлхөө тэрэг, төмөр шувуу гэдэг чинь адтай чөтгөр
шvглэсэн эд гэж сvртэй хэлснээ гар нь Дулмаагийн нугалан суусан өвдгөнд хvрмэгц чичрэн
татваганаад тvvндээ бантаж царай нь чинэрэв. Дулмаа ажиггvй сууж байлаа.
<Ямар сайхан амьтан бэ? Би яах билээ. Шууд дараад авдаг хэрэг vv? Аль буу тулгаж
сvрдvvлж байгаад...> гэж бодоход ламын зvрх тvргэн тvргэн цохилж амьсгаа нь тасалдан
гарна.
Дулмаа тvvний бодол, сэтгэлийн vймрэлийг мэдэх тутам тайван байдалд орж байлаа.
Хvvхний ер бусын тайван байдал ламын биеийг vл мэдэг шижмээр хvлэх ажээ.
Дулмаа суудлаа засах гэж хөдөлтөл лам эрс бөгөөд эв хавгvй цочмог хөдлөн хvзvvгээр нь
тэврэн авлаа. Хэрэв Дулмаа хөдлөлгvй суугаад байвал гуа vзэсгэлэн тайван байдалд
дарагдсан лам хөдөлж чадахгvй байсан.
345
- Байз л даа. Ямар хачин лам бэ? гээд Дулмаа хоёр гараараа гэдэс рvv нь хvчтэй тvлхэв. Лам
бөгсөөрөө лаг хийтэл суусан боловч тvргэн босож ноцолдох гэтэл хэдий нь боссон
Дулмаагийн гарт орсон сэлээдий буугийн цэвдэг ам цээж рvv нь могойн нvд шиг ширтэж
байлаа.
Ламын бvх бие нь сулран салганаж гэдрэгээ ухрах зуур
- Наадах чинь сумтай шvv. Алдвал би өнгөрнө гэлээ.
- Бvv хөдөл, буудаж орхино шvv гэж Дулмаа хяхарсан өндөр дуугаар зандрав. Лам яг зогсов.
Тvvний хамрын vзvvр, магнайн арьс нь хvртэл чичирч байлаа. Хатанбаатарын цэрэгтэй хамт
явж байхдаа энэ бууг Дулмаа олонтой барьж vзсэн. Гэвч буудаж vзээгvй билээ. Гагцхvv
гохыг нь дарвал буудаж болдог байх гэж бодож байв.
<Одоо тайван л байвал хамаг хэрэг бvтнэ> гэж бодоод буутай гараа унжуулан
- Цамба, Тvгжил хоёр хаана байна? гэж сvр vзvvлсэн шахмал дуугаар асуув.
- Жа энvvхэн дээр майхантай байгаа. Өчvvхэн би бол тэдний харуул
- Олуулаа юу?
- Гурвуулаа. Надтай бол дөрөв.
- Би тэднийг барихаар яваа хvн. Манай цэрэг энvvхэнд байгаа.
- Мөлхөө тэрэг бас байгаа юу?
- Хэд хэд буй гээд буутай гараа өргөхөд ламын царай vнс шиг хөх болж сөхрөн суугаад:
- Улаан хувьсгалч дагина гуай минь би ардын засагт буруу санасан удаагvй билээ. Хvчинд
автагдсан ядуу хуврагийн амийг өршөөн соёрхоно уу? гэж чичрэн бувтнав.
Бослогын дунд vеэс оролцсон энэ лам Гоогийн тулалдаанд алагдсан жанжныхаа сэлээдий
бууг авч морины сайнаар зугтан амьд гарчээ. Тэгээд уул нутагтаа харья гэж бодсон боловч
баригдахаас айн уул хадаар тэнvvчлэн яваад оргож яваа Тvгжил, Цамба нартай нийлжээ.
- Намайг дагуулж тэдэн дээр хvргэ. Мэдэв vv. Май энэ муу зэвээ ав. Бас засагтай тэмцэх
санаатай гээд Дулмаа сэлээдий бууг лам руу шидэв. Лам нэгэн хэсэг юу ч ойлгосон шинжгvй
тэнэг битvv царай гарган Дулмааг ширтэв. Улааныхан айхтар зэвсэгтэйг лам мэднэ. Бас
тэгээд энэ хvvхний байж байгааг харахад цэрэг нь их ойрхон байгаа бололтой. Эдний гараас
гардаг ч өнгөрлөө. Энэ хvvхний хэлсэн бvхнийг хийвэл амь өршөөж магад болов уу. Аль энэ
бууг авах гэх дээр буудаж орхих гэж байна уу? гэх зэрэг бодсон лам байрнаасаа хөдөлж
чадсангvй.
- Наадах буугаа аваад намайг дагуулж яв. Тэгэхгvй бол гээд магнай руугаа долоовор
хуруугаараа чичсэнээ vvнд чинь vхэр бууны сум зооно шvv. За явъя. Замдаа яахыг би хэлж
өгнө.
- Амь л өршөө.
- Олон таван vггvй наадахаа аваад бушуу морд. Чамтай заваарах цаг алга гээд хvvхэн
тайвнаар алхаж морио тайлан авлаа.
- Та намайг буу авах дээр буудаж орхих гэж байгаа юм биш биз.
- Чи бушуу авна уу, vгvй юv
- Лам могой барьж байгаа юм шиг чичрэн очиж буугаа авахдаа хаанаас буу дуугарч насны
тоо гvйцэх бол гэж чичрэн дагжиж байлаа. Гэтэл хvvхэн аль хэдий нь мордоод хормойгоо
ямар ч ажиггvй засав
Дулмаагийн vнэн байдлыг айн сандарсан лам ажиж хэрхэн чадах билээ. Лам буугаа авах vед
Дулмаагийн сэтгэлд юу бодогдож байсныг бичихэд хэцvv. Хэрэв буу өөр рvv нь чиглэсэн бол
морио ташуурдан эгц дайръя гэж бодож байжээ. Энэ ч учраас буунд ламын гар хvрэх vед
өндөс хийсэн бөгөөд сvvлд нь тvvнээ баллах гэж хормойгоо засав.
346
- Тvргэл гэж ширvvн зандарсан Дулмаагийн дуу ламыг бvр мөсөн ялж моринд нь мордуулав.
- Зэрэгцэн яв гэж тушаахад лам хажууд нь ирлээ. Тvvний бие тогтож ядан бээвэгнэн чичирч
завьжаар нь шvлс савирна.
- Намайг модонд дайралдсан. Юу ч хэлж өгөхгvй юм. Тэгээд авчирлаа. Харин замдаа танай
шар цэрэгт байгаа нөхрөө эрж явна гэсэн гэж хэлээрэй. Өөр илvv дутуу юм чалчсан байвал
уу? гэж Дулмаагийн хэлэхэд лам хялалзан ийш тийш харах зуур <жа> гэж шивэгнээд эмээл
дээрээ намс гэлээ.
- Намайг хэн гэдгийг хэлсэн байвал мөч, мөчөөр чинь хяргаж ална шvv. Харин миний хэлсэн
бvхнийг хийвэл нохой амийг чинь аваръя.
- Ээ бурхан минь. Юу боллоо гэж тэгэх вэ. Тэр хоёр зэрэгцэн нилээд явлаа. Дулмаа амандаа
ямар нэгэн дуу гиншин аялна. Удсан ч vгvй модны цоорхойд байгаа хуучин хөх майхан
харагдлаа. Майхны дэргэд эмээлтэй морьд харагдав. Морины чимээгээр майхнаас Тvгжил,
Цамба хоёр гарч ирлээ. Тэдний гарт сэлээдий буу байхыг хараад Дулмаагийн дотор зарс
гэлээ.
Лам зааж өгсөн vгийг тоть шиг давтан хэлээд мориноосоо буухад Дулмаа ч буужээ.
- Дулмаа. Чи чинь хаанаас гараад ирэв гэж Цамба инээмсэглэн хэлэв.
- За Дулмаа чамайг хэн явуулав? гэж Тvгжил ойртон очиж сэжигтэй нvдээр ширтэн асуув.
- Хэн явуулсан баймаар байна? гэж Дулмаа асуудлыг асуудлаар хариулаад ламын тушсан
морины хvзvvнээс морио ажиггvй уяв.
- Улааныхан явуулсан биш биз дээ? Хатуу тоглоом эм хvнд огт хэрэггvй гээд Тvгжил гартаа
барьсан сэлээдийгээр тоглож, Дулмаагийн байдлыг ажна.
Дулмаа тачигнатал инээснээ
- Намайг ч улааныхан л тооно доо. Тийм амьтдад дийлэгдээд энд бvгж байдаг. Ямар заяагvй
амьтад вэ ?Та нар чинь гэлээ.
- Тэгээд чи юу гэж яваа юм бэ?
- Миний нөхөр та нартай хамт явсан . Нөхрөө эрж явна.
- Нөхрөө эрж явна гэнээ. Тэр чинь бидэнтэй хамт байх ёстой юм уу? гээд Цамба ёжтой
инээмсэглэв.
- Шарын цэрэгт л явсан юм даа.
- За тийм бол майханд ор. Тавтай ярь гээд Тvгжил Дулмаатай ирсэн ламд хандаж
- Чи урьдах өндөр дээр гарч хvн харж байгаад бvрэнхий болохоор ир гэлээ.
Дулмаа хэлснээр нь яваад ир гэдэг дохио хулгай нvдээр ламд өгөөд шууд майхан руу явлаа.
Гараа vл мэдэг хаялан хоёр сvvжин дээрээ ганхан яваа Дулмаагийн хойноос Тvгжил, Цамба
хоёр тачаангуйн гал дvрэлзсэн нvдээр ширтэв.
Сар шахам аглаг ууланд бvгж, эмэгтэй хvний бараа хараагvй энэ хоёрт Дулмаа улам ч
гуа vзэсгэлэнтэй болсон юм шиг бодогдож байлаа.
<Ёстой тэнгэрийн дагина л ийм байдаг байх даа?> гэж Цамба дотроо бодож байсан бол
<сайхан хvvхэн гэж хошуу дамжин ярилцдаг нь арга ч vгvй юм даа. Тэр гэзгий нь
...суналзаад, нуруу нь> гэж Тvгжил бодож байлаа.
Дулмаа майханд ороод ийш тийш харвал хамба лам байсангvй. Учир нь зугтаж бvгд явахад
бөөн дараа болсон хөгшин ламыг Тvгжил өдөр ойрхон модонд дагуулж аваачаад цохиж
орхисон юм.
Тvгжил хамбыг хөвдөөр булж орхиод ирэхэд <багш яваад өгөв vv?> гэж Цамба асуужээ.
- Ингэж ууланд баавгай шиг байж чадахгvй гэнээ гээд Тvгжил ажиггvй хэвтэж байлаа.
Тvгжил их юм бодож байгаа хvн. Цамбыг барьж өгвөл ардын засаг амь өршөөх болов уу? гэж
347
бодно. Гэвч хийсэн ял нь нэг Цамба байтугай, хэдэн Цамбаар төлөгдөхгvй учраас тэгж
чадахгvй байлаа. Цамба ч баригдвал амьд гарахгvй гэдгээ сайн мэднэ. Улааны мөрдлөгөөс
зугтахад ганцаараа бол дээр мэт бодогдовч ингэж явахад хоёулаа бол бие биендээ тvшигтэй
юм шиг санагдана. Ганцаараа бол дээр гэж бодсон vедээ Тvгжилийн хоолойг хяргаж
орхимоор байдаг билээ. Дулмааг харснаас хойш <Тvгжилийг алж орхиод, энэ хvvхнийг авч
хил давъя> гэдэг бодол орж ирлээ.
- За та нар нөхөр минь хаана байгааг хэлээд аль? гэж майханд орж ирсэн. Тvгжил, Цамба
хоёроос Дулмаа шийдэмгий шаардав.
Тvгжил ч гэсэн, Цамба ч гэсэн Төмөрийг алсан гэж шууд хэлж чадсангvй.
- Уулзаж болох байлгvй дээ. Өнөөдөр нэгэнт орой болсон болохоор бидэнтэй хоноод яв л даа
гэж Цамба хэлэв.
- Ууланд бvгж сурсан хvн болохоор та хоёр шиг ийм амархан ч олдохгvй л дээ гэж Дулмаа
санаа алдан vлэмж гомдолтой хэлэв.
Yдшийн бvрэнхий болоход харуулд гарсан лам эргэж ирлээ. Тvгжил, Цамба хоёрын зайг
харж байгаад Дулмаа <миний дохиогоор л хөдөлнө шvv> гэж ламд хэлжээ.
Дөрвvvлээ майханд хэвтсэн боловч хэн ч унтсангvй.
Бие биеэс Дулмааг харамлан Тvгжил, Цамба, хоёр нэг нь нөгөөгөө хөдлөх бvр дэр доорхи
буугаа атган авч байлаа.
Дулмаа унтаж байгаа дvр vзvvлэн жигд амьсгаалан хааяа, хааяа хухиравч нvдний булангаар
хоёр тийшээ хялалзан байжээ.
Yvр цайхад Дулмаа босож <эмэгтэй хvн байна. Та нарт цай чанаж өгье> гээд гарлаа.
Нойргvй хоносон Тvгжил, Цамба хоёр өөрийн эрхгvй унтав. Харин харуул харж байгаа
нэрээр өдөр нь нойроо авсан лам Дулмаагийн дохиог ажин хэвтэв.
Гарч орохын хооронд Дулмаа майхны өмнөх олсыг огтолж амжив. Цай буцлахад Дулмаа
жалавчин тогоотой халуун цай бариад майхны баганын хооронд зогссоноо ламд тvргэн
гарах дохио өгөөд тvvнийг гарахад <Цэрэг ирлээ> гэж чанга хашгирав.
Тvгжил, Цамба хоёр ухасхийн босоход нvvр рvv халуун цай цацаад эргэхдээ майхны өмнөх
баганыг аваад гарлаа. Тvлэгдээд бас майханд дарагдсан хоёр юу болж байгааг ухаарч
чадаагvй сандран оволзож байхад Дулмаа овойсон газар нь бvдvvн баганаар занчиж гарлаа.
Цагаан хар нь ялгаран байдаг Дулмаагийн нvдэнд улаан цус хуралдан эргэлдэж, vс нь босон
сэгсийж цохих бvрдээ
“ Төмөрийн минь хариу “ гэж сэтгэлдээ vглэж байлаа. Дотроос хоёр удаа буу дуугарсан
боловч майхныг цоолохоос өөр ямар ч гэм хийсэнгvй. Толгой руугаа хvнд баганаар хэд хэд
цохиулсны дараа Тvгжил, Цамба хоёр ухаангvй гулдайн унажээ. Энэ бvхнээс айж ёстой л
сvнс зайлсан лам аль ч учраа олохгvй хий бvлтгэнэн зогсоно. Дулмаа баганаа хаяж майхан
руу харвал хөдлөх юмгvй болжээ.
- Чи энэ хоёрыг моринд тэгнэж хойт суман дээр байгаа цэрэгт өг. Аваачиж өгөөгvй байвал
уу? Чамайг огтонын нvхэнд орсон ч олно гэж мэдээрэй гээд Дулмаа шууд аргамжаатай
байсан морио авч унаад явлаа. Хэсэг явсны дараа бууж мориныхоо хvзvvнээс тэврэн эхэр
татан мэгшин уйлав.
ТӨГСГӨЛ
Мянга есөн зуун гучин хоёр оны намар. Ардын төр засгийг эсэргvvцэн боссон бослого
дарагдаж намаас шинэ эргэлтийн бодлогыг явуулав. Улс төр бэхжин , Тунгалаг Тамирын
348
хөндийд энх амьдрал, хvсэл мөрөөдөл, хайр дурлал улам ч гуа vзэсгэлэнтэй, тайван
сайхнаар цэцэглэв. Бослого дарагдсаны дараа Эрдэнийг хотод ажил хийлгэхээр Намын Төв
Хороо дууджээ. Харин Бат Архангай аймгийн төвийн сургуулийн захиралаар томилогдов.
Тэнгэр өчvvхэн ч vvлгvй, налгар сайхан өдөр Булган ууланд байдаг учралт моносон дээр
хоёр хvvхэд, нэг эр хvн, гурван эмэгтэй нийт зургаан хvн очив. Энэ хvмvvсийг уншигч та
танина. Энэ бол Бат, Солонго, Дулмаа, Сvрэн нар байсан агаад тэдний хамт Төмөр, Хонгор
нарын хоёр хvv байв. Солонго долоон сар болсон хvvхэд гэдсэндээ тээжээ. Хонгорын
моносны мөчрvvд арвин ургасан мойлоо дааж ядан доош гулзайжээ. Тvрvvлж очсон Бат тэр
тодноос нэг мойл чимхэж авахад бяцарч нөжирсөн цус шиг хvрэн хар шvvс хурууг нь дагаж
урсан ирлээ. Амандаа хийх гэснээ болив. Хонгорын хvv гvйж ирээд “ Бат ахаа над мойл авч
өгөөч “ гэлээ.
-Болоогvй байна. Дvv минь. Энэ модыг хайрлаж хамгаалж яваарай. Энэ бол vлэмж сайхан
сэтгэлтэй, төөрч будилсан хvний мод юм шvv гээд Батын нvдэнд тунгалаг бvлээн нулимас
тунарав.
Төгсөв
1967 оны 4 дvгээр сарын 6
Эх сурвалж: www.elibrary.mn
Формат, фонт зэргийг бага зэрэг янзалж pdf The Weatherman
хэлбэр уруу хөрвүүлсэн: http://weatherman.blog.banjig.net/
349
