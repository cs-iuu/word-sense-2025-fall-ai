Абрахамын удам, Давидын удам, Есүс Христийн угийн бичиг.
Абрахам Исаакийн эцэг, Исаак Иаковын эцэг, Иаков Иудагийн болон ах дүүсийнх
нь эцэг болой. Иуда нь Перез, Зера нарын эцэг бөгөөд тэд Тамараас төржээ.
Перез Хезроны эцэг, Хезрон Рамын эцэг, Рам Амминадабын эцэг, Амминадаб
Нахшоны эцэг, Нахшон Салмоны эцэг юм. Салмонд Рахабаар Боаз, Боазд Рутаар
Обед төржээ. Обед бол Иессийн эцэг, Иесси нь Давид хааны эцэг билээ.
Уриагийн эхнэрээс Давидад Соломон төрсөн бөгөөд Соломон Рехобоамын эцэг,
Рехобоам Абиагийн эцэг, Абиа Асагийн эцэг юм. Аса Иехошафатын эцэг,
Иехошафат Иорамын эцэг, Иорам Уззиагийн эцэг, Уззиа Иотамын эцэг, Иотам
Ахазын эцэг, Ахаз Хезекиагийн эцэг, Хезекиа Манассегийн эцэг, Манассе Амоны
эцэг, Амон Иосиагийн эцэг юм. Вавилон уруу цөлөгдөх үед Иосиад Иекониа болон
ах дүүс нь төржээ.
Вавилон уруу цөлөгдсөний дараа Иекониад Шеалтиел, Шеалтиелд Зеруббабел
нар төрөв.Зеруббабел Абихудын эцэг, Абихуд Елиакимын эцэг, Елиаким Азорын
эцэг, Азор Задокийн эцэг,Задок Ахимын эцэг, Ахим Елиудын эцэг, Елиуд
Елеазарын эцэг, Елеазар Маттаны эцэг, Маттан Иаковын эцэг юм. Иаков бол
Христ хэмээгддэг Есүсийг төрүүлсэн Мариагийн нөхөр Иосефын эцэг болой.
Ийнхүү Абрахамаас Давидыг хүртэл бүгд арван дөрвөн үе, Давидаас Вавилон
уруу цөллөгдөх хүртэл арван дөрвөн үе, Вавилон уруу цөлөгдсөнөөс Христийн үеийг
хүртэл арван дөрвөн үе байв.
Есүс Христ ингэж мэндэлжээ. Есүсийн эх Мариа Иосефтой сүй тавиад, дэр
нийлэхээсээ өмнө хэвлийдээ Ариун Сүнсээр хүүхэдтэй болсон байлаа. Нөхөр нь
болох Иосеф зөвт хүн байсан бөгөөд Мариаг гутамшиг болгохыг үл хүссэн тул
түүнээс нууцаар салах бодолтой байжээ. Харин түүнийг тийн бодож байх үед
Эзэний тэнгэр элч зүүдэнд нь үзэгдэж,
— Давидын хүү Иосеф оо, Мариаг эхнэрээ болгохоос бүү эмээгтүн. Учир нь түүнд
олдоод байгаа нь Ариун Сүнснийх юм. Түүнийг Хүү төрүүлэхэд, чи Түүнийг Есүс
гэж нэрлэ. Учир нь Тэр Өөрийн ард түмнийг нүглээс нь аварна гэж хэлэв. Эдүгээ
энэ бүхэн тохиолдсон нь Эзэн эш үзүүлэгчээр дамжуулан айлдсаннь биелэгдэхийн
тулд бөгөөд ингэхдээ «Харагтун, онгон бүсгүй Хүүхэдтэй болж Хүү төрүүлнэ.
Тэгээд тэд Түүнийг Иммануел (орчуулбал «Бидэнтэй хамт буй Бурхан») гэж
нэрлэнэ» гэсэн юм. Иосеф нойрноосоо сэрж, Эзэний тэнгэр элчийн тушааснаар
Мариаг эхнэрээ болгоод, Хүүт төрүүлтэл түүнийг онгон хэвээр нь байлгасаар
байв. Иосеф Түүнийг Есүс гэж нэрлэв.

Херод хааны өдрүүдэд Иудейн Бетлехем хотод Есүсийг төрсний дараа дорно
зүгээс зурхайчид Иерусалимд хүрч ирээд,
— Саяхан мэндэлсэн иудейчүүдийн Хаан хаана байна вэ? Бид зүүнтэйд Түүний
одыг хараад Түүнд мөргөхөөр ирлээ гэжээ. Херод хаан болон бүх иерусалимчууд
үүнийг сонсоод бачимдаж гэнэ. Тэгээд бүх ахлах тахилч болон хуулийн багш нарыг
цуглуулаад, Христ хаана төрөх ѐстойг тэр лавлаж эхлэв. Тэд түүнд
— Иудейн Бетлехемд, учир нь эш үзүүлэгчийн бичсэнээр "Иуда нутгийн Бетлехем
ээ! Чи Иудагийн дээдсийн дунд огтхон ч дорд биш. Учир нь Миний ард түмэн
Израилийн хоньчин болох Удирдагч чамаас гарна" гэсэн гэж хариулав.
Херод зурхайчдыг нууцаар дуудаж, од үзэгдсэн цагийг тэднээс лавлаж асуужээ. Тэр тэднийг Бетлехем уруу явуулж,
— Яв, тэр Хүүхдийг сайтар хай. Түүнийг олмогцоо надад мэдэгдэгтүн. Би бас очиж
Түүнд мөргөнө гэлээ. Тэд хааны айлдварыг сонсоод замдаа гарав. Тэгтэл тэдний
зүүнтэйд харсан од тэдний өмнө явсаар Хүүхдийн байсан газар хүрээд тогтов. Тэд одыг хараад, үлэмж баяр хөөр болж ихэд баярлажээ. Тэгээд гэрт орж, эх
Мариагийн хамт байгаа Хүүг хараад сөгдөн Түүнд мөргөж, эрдэнэсийн хайрцгаа
нээгээд алт, гүгэл, мирийг бэлэг болгон барив.
— Херод уруу бүү буцаж оч гэж Бурхан зүүдэнд нь анхааруулсанд, тэд ондоо
замаар нутгийн зүг одлоо.
Тэднийг явсны дараа, Эзэний тэнгэр элч Иосефын зүүдэнд үзэгдэж
— Бос. Хүүхдийг эхтэй нь авч Египет уруу зугт. Намайг чамд хэл дуулгатал тэндээ
бай. Учир нь Херод Хүүхдийг хөнөөхөөр эрж хайх гэж байна гэжээ. Иосеф босоод
шөнөөр Хүүт эхтэй нь авч Египетийг зорин хөдөллөө. Тэгээд Херодыг нас бартал
тэндээ байв. Эзэн эш үзүүлэгчээрээ дамжуулан «Би Хүүгээ Египетээс дуудан гаргав»
гэсэн нь ийнхүү биелжээ.
Херод зурхайчдад мэхлэгдсэнээ мэдээд ихэд хилэгнэн, тэднээс тодруулж авсан
цагийн дагуу хүн явуулаад, Бетлехем болон түүний ойр орчимд хоѐр болоод түүнээс
доош насны эр хүйсний бүх хүүхдийг хөнөөлгөв. Эш үзүүлэгч Иеремиагаар
дамжуулан хэлсэн нь тэр цагт биелэгдсэн агаад ингэхдээ18 «Ихэд гашуудан уйлах
дуу Рамад сонсдов. Рахел тайтгарлыг авахаас татгалзан, Хүүхдүүдийнхээ төлөө
уйлна. Учир нь тэд нар нь байсангүй» гэсэн байв.
Харин Херодыг нас барсны дараа Египетэд Эзэний тэнгэр элч Иосефт зүүдэнд нь
үзэгдэж,
— Бос, Хүүг эхийнх нь хамт авч, Израиль нутагт оч. Хүүхдийн амийг хайгчид үхсэн
гэв. Тэр босож Хүүт эхтэй нь авч, Израиль нутагт ирэв. Харин Архел эцэг
Херодынхоо оронд Иудейг хаанчилж байгааг тэр сонсоод тийш очихоос айжээ.
Бурхан зүүдэнд нь сэрэмжлүүлснээр, тэр Галилын нутаг уруу явав. Тэгээд Назар
гэгдэх хотод очиж суурьшив. «Назарынх гэж Түүнийг дуудах болно» гэж эш
үзүүлэгчдээр айлдуулсан нь ийнхүү биелэгджээ.

Тэр өдрүүдэд баптисм хүртээгч Иохан ирж, Иудейн цөлд сургаал айлдаж,
— Гэмшицгээ! Тэнгэрийн хаанчлал ойрхон байна гэж байлаа. Яг түүний тухай эш
үзүүлэгч Исаиа«Цөлд хашхирагч нэгний дуу.
"Эзэний замыг бэлтгэцгээ, Түүний замыг шулуун болгоцгоо" гэнэ» гэжээ. Иохан
тэмээний ноосон дээл өмсөж, суран бүс бүсэлсэн байв. Хоол хүнс нь царцаа, зэрлэг
зөгийн бал байсан аж. Тэгэхэд иерусалимынхан, бүх Иудей мөн Иордан хавийн бүх
газар нутгийнхан түүн уруу ирж байлаа. Тэд нүглээ улайгаад, Иордан голд түүгээр
баптисм хүртэж байв.
Харин фарисайчууд болон садукайчуудаас олон хүн баптисм хүртэхээр ирж буйг
тэр хараад, тэдэнд
— Хорт могойн удам аа, ирэх уур хилэнгээс зугт гэж хэн та нарт сануулсан юм бэ? Тийм бөгөөс гэмшилд зохистой үр жимс гарга. "Абрахам эцэг минь бидэнд байна"
гэж өөрсөддөө хэлж болно хэмээн бүү бод. Би та нарт хэлье, Бурхан энэ
чулуунуудаас ч Абрахамд хүүхдүүдийг босгож чадна. Моддын үндсэнд сүх
хэдийнээ зоогджээ. Иймээс сайн үр жимс ургуулдаггүй аливаа мод цавчуулан, галд
хаягдах болно. Миний хувьд гэвэл, гэмшлийн чинь төлөө би та нарт усаар
баптисм хүртээдэг. Харин миний араас Ирэгч надаас илүү хүчтэй бөгөөд Түүний
шаахайг тайлах нь ч надад зохисгүй. Тэр та нарт Ариун Сүнсээр хийгээд галаар
баптисм хүртээнэ. Түүний гарт нь шигшүүр байна. Тэр үтрэмээ гүйцэд цэвэрлээд,
Өөрийн улаан буудайг саравчинд овоолж, харин хивэг хальсыг нь унтаршгүй галаар
шатаана гэж хэлэв.
Тэгээд Есүс Иоханаар баптисм хүртэхийн тулд Галилаас Иорданд түүн дээр ирэв.
Харин Иохан
— Би Танаар баптисм хүртэх учиртай байтал Та над уруу ирнэ үү? гээд, Түүнийг
болиулахыг оролдтол, Есүс хариуд нь
— Энэ удаад үүнийг зөвшөөр. Ингэснээрээ аливаа зөвт байдлыг гүйцэлдүүлэх нь
бидэнд зохицож байна гэж хэлэхэд тэр Түүнд зөвшөөрөв. Есүс баптисм хүртээд,
голын уснаас тэр даруй гарах үед тэнгэр заагдаж, Бурханы Сүнс тагтаа лугаа адил
бууж, Түүн дээр ирэхийг тэр харав. Тэнгэрээс
— Энэ бол Миний хайрт Хүү. Түүнд Миний таалал оршдог гэх дуу гарлаа.

Есүс диаволд соригдохоор цөл уруу Сүнсээр хөтлөгдөв. Тэр дөчин өдөр, дөчин
шөнө мацаг барьсны эцэст өлсжээ. Соригч ирээд, Түүнд
— Хэрэв Чи Бурханы Хүү мөн бол энэ чулуунуудыг талх бол гэж тушаа гэв. Гэвч
Есүс
— "Хүн зөвхөн талхаар бус, харин Бурханы амнаас гарах үг бүрээр амьдарна" гэж
бичигдсэн байдаг гэж хэлэв. Тэгэхэд диавол Түүнийг ариун хотод аваачиж, сүмийн
орой дээр зогсоогоод, Түүнд
— Хэрэв Чи Бурханы Хүү мөн юм бол доошоо үсэр. Учир нь "Чамд санаа тавих
үүргийг Тэр тэнгэр элч нартаа өгнө. Тэд гар дээрээ Чамайг өргөөд авч явна. Эс
тэгвэл Чи хөлөө чулуунд цохьчих вий" гэж бичигдсэн байдаг шүү дээ гэв. Есүс
— "Өөрийн Бурхан Эзэнээ бүү сорь" гэж бас бичигдсэн байдаг гэв. Диавол дахин
Түүнийг асар өндөр ууланд аваачаад дэлхиин бүх хаанчлалуудыг болон сүр хүчийг
нь үзүүлээд,
— Хэрэв Чи сөхрөн, надад мөргөвөл, энэ бүхнийг би Чамд өгье гэж хэлэхэд Есүс
— Зайл, Сатан аа! "Чи өөрийн Бурхан Эзэндээ мөргөж, зөвхөн Түүнд үйлчил" гэж
бичигдсэн байдаг юм гэж хэллээ. Тэгээд диавол Түүнийг орхиход, тэнгэр элч нар
ирж Түүнд үйлчилж эхлэв.
Есүс Иоханыг баривчлагдсаныг сонсоод, Галил уруу буцлаа. Тэр Назарыг
орхиж, Зебулун болоод Нафталийн мужийн нуурын эрэг дэх Капернаумд ирж
суурынив. Энэ нь эш үзүүлэгч Исаиагаар хэлүүлсэн нь биелэгдсэн бөгөөд15
«Иорданы чанад тэнгис хүрэх зам дээрх Зебулуны болоод Нафталийн нутаг, харь
үндэстнүүдийн Галил, харанхуйд суугч хүмүүс агуу их гэрлийг харж, үхлийн нутагт
ба сүүдэрт суугчдын дээр гэрэл тусав» гэсэн юм.
Тэр цагаас эхлэн Есүс
— Гэмшицгээ! Тэнгэрийн хаанчлал ойрхон байна гэж тунхаглаж эхлэв.
Тэр Галилын нуурын эргээр явж байхдаа ах дүү болох Петр гэгддэг Симон, түүний
дүү Андрей нарыг нуурт тор тавьж байгааг харжээ. Тэд загасчид аж. Есүс тэдэнд
— Намайг дага, Би та нарыг хүмүүсийн загасчин болгоно гэв.
Тэд тэр даруй тороо орхиж Түүнийг дагалаа. Тэр тэндээсээ цааш явж байгаад
өөр нэг ах дүү болох Зебедеен хөвгүүн Иаков, түүний дүү Иохан хоѐрыг завин
дотроо эцэг Зебедеенхээ хамт загасны тороо сэлбэж байгааг хараад дуудав. Тэр
даруй тэд эцгээ завьтайгаа орхиж Түүнийг дагалаа.
Есүс бүх Галилаар явахдаа синагогуудад нь сургаал айлдаж, хаанчлалын сайн
мэдээг тунхаглаж, олон түмний доторх алив төрлийн өвчин эмгэгийг эдгээж байлаа.
Түүний тухай зар бүх Сири даяар тархсанд, хүмүүс зовж шаналсан, чөтгөр
шүглэсэн, унаж татдаг өвчтэй, саа өвчтэй бүхнийг Түүн дээр авчрахад Есүс тэднийг
эдгээжээ. Галил, Декаполис, Иерусалим, Иудей түүнчлэн Иорданы тэртээгээс үй
олон хүн Түүнийг дагалаа.

Есүс олон түмнийг хараад, уул өөд гарав. Түүнийг суусны дараа шавь нар нь Түүн
дээр ирлээ. Тэр амаа нээн, тэдэнд сургаж эхлэв.
— Сүнсэн дотроо ядуу хүмүүс ерөөлтэй еэ! Учир нь тэнгэрийн хаанчлал бол
тэднийх юм.
Гашуудаж буй хүмүүс ерөөлтэй еэ! Учир нь тэд тайвшрал авах болно.
Дөлгөөн хүмүүс ерөөлтэй еэ! Учир нь тэд дэлхийг өвлөн авах болно.
Зөвт байдлын төлөө өлсөж цангагч хүмүүс ерөөлтэй еэ! Учир нь тэд хангалуун
болох болно.
Энэрэнгүй хүмүүс ерөөлтэй еэ! Учир нь тэд өршөөл энэрлийг хүртэх болно.
Зүрхэн дотроо цэвэр ариун байгч хүмүүс ерөөлтэй еэ! Учир нь тэд Бурханыг харах
болно.
Амар тайвныг тогтоогч хүмүүс ерөөлтэй еэ! Учир нь тэд Бурханы хөвгүүд гэж
нэрлэгдэх болно.
Зөвт байдлын төлөө хавчигдсан хүмүүс ерөөлтэй еэ! Учир нь тэнгэрийн хаанчлал
бол тэднийх юм. Надаас болж та нарыг хүмүүс доромжилж, хавчиж, хуурамчаар
та нарын эсрэг зүсэн бүрийн хорон мууг ярихад та нар ерөөлтэй еэ! Тэнгэр дэх
шагнал тань агуу учир баярлацгаа, мөн баяр хөөртэй байцгаа. Учир нь та нараас
өмнө байсан эш үзүүлэгчдийг тэд тийнхүү хавчсан юм. Та нар бол газрын давс.
Хэрэв давс амтаа алдвал дахиад яаж давслаг болгох вэ? Энэ нь гадагшаа хаягдаж,
хүмүүсийн хөл доор гишгэгдэхээс өөр юунд ч хэрэг болдоггүй. Та нар бол дэлхийн
гэрэл мөн. Уулан дээрх хот нуугдаж үл чадна. Хүмүүс дэнлүү асаагаад савны
доор тавьдаггүй, харин дэнлүүний суурин дээр тавьдаг. Тэр нь гэрт байгаа бүгдэд
гэрлээ тусгадаг билээ. Хүмүүс та нарын сайн үйлсийг хараад, тэнгэр дэх Эцэгийг
тань алдаршуулахын тулд та нарын гэрэл тэдний өмнө тийнхүү гэрэлтэг.
Хуулийг эсвэл Эш үзүүлэгчдийг хэрэгсэхгүй болгохоор Намайг ирсэн гэж бүү бод.
Хэрэгсэхгүй болгохын тулд бус, харин гүйцэлдүүлэхийн тулд Би ирсэнюм. Үнэнээр
Би та нарт хэлье, тэнгэр газрыг алга болтол, бүгд биелэгдтэл Хуулиас ганц ч үсэг,
ганц ч зураас алга болохгүй. Хэн боловч эдгээр тушаалуудаас хамгийн өчүүхнийг
нь ч үл тоомсорлож, бусдад тийн сургавал тэнгэрийн хаанчлалд хамгийн өчүүхэн
нэгэн гэгдэх болно. Харин хэн боловч тэдгээрийг сахьж, сургавал тэнгэрийн
хаанчлалд агуу нэгэн гэгдэх болно. Би та нарт хэлье, хэрэв та нарын зөвт байдал
чинь фарисайчууд болон хуулийн багш нараас илүү гарахгүй л бол, та нар тэнгэрийн
хаанчлалд орохгүй.
"Хүн алж болохгүй, хүний амийг хөнөөсөн хэн боловч шийтгүүлбэл зохино" гэж
эртний хүмүүст айлдсаныг та нар сонссон. Харин Би та нарт хэлье, ах дүүдээ
хилэгнэгч алив хүн шүүхийн өмнө буруутай. Ах дүүгээ "Хоосон толгой" гэж хэлсэн хэн
боловч зөвлөлийн өмнө буруутай. "Мунхаг" гэж хэлсэн хэн боловч галтай тамд
ороход хангалттай буруутгагдах болно. Иймээс, хэрэв чи тахилын ширээнд өргөл
өргөх гэж байхдаа чиний эсрэг ямар нэг юм ах дүүд чинь байгааг санавал, өргөлөө тахилын ширээний өмнө орхиод замаараа буц. Эхлээд ах дүүтэйгээ эвлэр,
дараа нь ирж өргөлөө өргө. Замд хамт яваа дээрээ арцалдагчтайгаа аль
болохоор түргэн сайдах хэрэгтэй. Эс тэгвэл арцалдагч хүн чинь чамайг шүүгчид өгч,
шүүгч түшмэдэд хүргэж, чи шоронд хаягдах вий. ҮнэнээрБи чамд хэлье, чи эцсийн
кодрантыг төлтлөө тэндээс гарахгүй.
"Завхайрч болохгүй" гэснийг та нар дуулсан. Харин Би та нарт хэлье, эмэгтэй
хүнийг тачаадан харах хүн бүр зүрхэндээ түүнтэй хэдийнээ завхайрсан хэрэг юм. Хэрэв баруун нүд чинь чамайг бүдрүүлбэл, ухаж аваад хая. Учир нь чиний бүтэн бие
тамд хаягдсанаас биеийн чинь нэг эрхтэн байхгүй байх нь чамд дээр. Хэрэв
баруун гар чинь чамайг бүдрүүлбэл, тастаж хая. Учир нь чиний бүтэн бие тамд
хаягдсанаас биеийн чинь нэг эрхтэн байхгүй байх нь чамд дээр. Мөн "Хэн боловч
эхнэрээсээ салбал салалтыг гэрчилсэн бичиг түүнд өг" гэж хэлсэн байдаг. Харин
Би та нарт хэлье, хэн боловч садар самуунаас өөр шалтгаанаар эхнэрээсээ салбал
эхнэрээ завхайруулж буй хэрэг бөгөөд хэн боловч салсан эмэгтэйтэй гэрлэвэл
завхайрч буй хэрэг мөн.
Эртний хүмүүст "Хуурамчаар бүү тангарагла, харин ЭЗЭНд амласнаа биелүүл"
гэж хэлснийг та нар мөн сонссон. Харин Би та нарт хэлье. Юугаар ч бүү
тангарагла. Тэнгэрээр ч болохгүй, учир нь энэ нь Бурханы сэнтий юм. Газраар ч
болохгүй, учир нь энэ нь Түүний хөлийн гишгүүр юм. Иерусалимаар ч болохгүй, учир
нь энэ бол агуу их Хааны хот юм. Толгойгоороо ч чи тангараглаж болохгүй, учир
нь чи ширхэг үсийг ч цагаан юмуу хар болгож үл чадна. Харин үг чинь "За, за"
эсвэл "Үгүй, үгүй" байг. Эдгээрээс цааших нь муугаас гардаг хэрэг юм.
«Нүдийг нүдээр, шүдийг шүдээр» гэснийг та нар дуулсан. Харин Би та нарт
хэлье, хар санаатай хүнийг бүү эсэргүүц. Харин хэн баруун хацрыг чинь алгадна,
түүнд нөгөө хацраа бас тавьж өг. Хэрэв хэн нэг хүн чамтай заалдаж, цамцыг чинь
авахыг хүсвэл дээлээ бас түүнд өг. Хэн нэг хүн чамайг нэг бээр газар явахыг
хүчилбэл түүнтэй хамт хоѐр бээр яв. Чамаас гуйсан хүнд өг, чамаас зээлэхийг
хүссэн хүнээс бүү зайлсхий.
"Хөршөө хайрла, дайснаа үзэн яд" гэж хэлснийг та нар сонссон. Харин Би та
нарт хэлье. Дайснуудаа хайрла, та нарыг хавчдаг хүмүүсийн төлөө залбир. Тэгснээрээ та нар тэнгэр дэх Эцэгийнхээ хүүхдүүд болно. Учир нь Тэр Өөрийнхөө
нарыг хорон муу болоод сайн хүмүүс дээр мандуулж, зөвт болоод зөвт бус хүмүүс
дээр бороо оруулдаг юм. Хэрэв та нар өөрсдийг чинь хайрладаг хүмүүсийг
хайрлавал, та нарт ямар шагнал байх вэ? Татвар хураагчид ч хүртэл үүнтэй адилыг
хийдэг бус уу? Хэрэв та нар зөвхөн ах дүүстэйгээ мэндэлбэл, бусдаас илүү юу
хийж байгаа юм бэ? Харь үндэстнүүд ч хүртэл мөн ингэдэг бус уу? Тиймээс
тэнгэрлэг Эцэг тань төгс байдаг шиг та нар мөн төгс бай.

Та нар хүмүүст харуулахын тулд тэдний өмнө зөвт байдлаа үйлдэхээс
сэрэмжлэгтүн. Эс тэгвээс тэнгэр дэх Эцэгээс тань та нарт шагнал олдохгүй.
Тиймээс та нар өглөг өгөхдөө, хүмүүсээр хүндлүүлэхийн тулд синагогт ба
гудамжинд хоѐр нүүрт хүмүүсийн үйлддэгтэй адил өөрсдийн өмнө бүрээ бүү тат.
Үнэнээр Би та нарт хэлье. Тэд шагналаа бүрэн авсан юм. Харин та нар өглөг
өгөхдөө, баруун гарынхаа юу хийж буйг зүүн гартаа бүү мэдэгд. Энэ нь өглөг чинь
нууц байхын тулд бөгөөд нууцаар харагч Эцэг чинь чамд буцааж төлнө.
Залбирахдаа хоѐр нүүрт хүмүүс шиг байж болохгүй. Учир нь тэд хүмүүст
харагдахын тулд синагогт ба гудамжны буланд зогсоод залбирах дуртай аж. Үнэнээр
Би та нарт хэлье, тэд шагналаа бүрэн авсан юм. Харин чи залбирахдаа дотоод
өрөөндөө орж хаалгаа хаагаад, нууцаар оршигч Эцэгтээ залбир. Нууцаар харагч
Эцэг чинь чамд буцааж төлнө. Залбиран байхдаа харь үндэстнүүд шиг утгагүй
хоосон үг бүү давт. Тэд нар олон үг хэлснийх нь төлөө Бурхан өөрсдийг нь сонсоно
хэмээн боддог юм. Тиймээс тэдэн шиг байж болохгүй. Эцэг тань та нарт юу
хэрэгтэй байгааг гуйхаас чинь өмнө мэддэг. Тиймд ийнхүү залбир. "Тэнгэрт байгаа
бидний Эцэгминь, Таны нэр ариунаар дуурсгагдаг. Таны хаанчлал ирэх болтугай.
Хүсэл тань тэнгэрт шигээ газар дээр биелэгдэх болтугай.
Өдөр тутмын минь талхыг энэ өдөр бидэнд өгөөч.
Бид өртөнгүүдээ уучилсны адил бидний өрийг мөн уучлаач.
Биднийг сорилтод бүү оруулаач, Харин бузар муугаас гэтэлгээч. Учир нь
хаанчлал, хүч чадал, алдар сүр үүрд Таных. Амен."
Учир нь, хэрэв та нар хүмүүсийн алдааг уучилбал тэнгэрлэг Эцэг тань та нарыг
мөн уучилна. Харин хэрэв та нар хүмүүсийг уучлахгүй бол Эцэг тань мөн та нарын
алдааг уучлахгүй.
Чи мацаг барихдаа хоѐр нүүрт хүмүүс шиг бүү баргар царайл. Учир нь тэд мацаг
барьж байгаагаа хүмүүст харуулахын тулд нүүр царайгаа барайлгадаг байна.
Үнэнээр Би та нарт хэлье, тэд шагналаа бүрэн авсан юм. Харин та нар мацаг
барихдаа толгойгоо тослоод, нүүрээ утаа. Ингэснээр та нар мацаг барьж
байгаагаа хүмүүст харуулахгүй, харин нууцаар оршигч Эцэгтээ харуулна. Тэгээд
нууцаар хардаг Эцэг тань та нарт буцааж төлнө. Газар дээр өөрсөддөө эд баялаг
бүү хураа. Тэнд хивэн хорхой болоод зэв идэж сүйтгэдэг, хулгайч эвдэж ороод
хулгайлан авдаг аж. Харин тэнгэрт эд баялгийг өөрсөддөө хураа. Учир нь тэнд
хивэн хорхой болоод зэв идэжсүйтгэдэггүй, хулгайч ч эвдэж ордоггүй, хулгайлдагтүй.
Та нарын эд баялаг хаана байна, зүрх сэтгэл чинь бас тэнд байх болно. Нүд
бол биеийн дэнлүү мөн. Хэрэв нүд чинь цэвэр бол бүтэн бие чинь гэрлээр дүүрэн
байх болно. Харин нүд чинь муу бол бүтэн бие чинь харанхуйгаар дүүрэн байх
болно. Иймд хэрэв чиний доторх гэрэл нь харанхуй байх юм бол, тэрхүү харанхуй нь
юутай их вэ! Хэн ч хоѐр эзэнд үйлчилж чадахгүй. Тэр нэгийг нь үзэн ядаж, нөгөөг
нь хайрлах болно. Эсвэл нэгээс нь зуурч, нөгөөг нь зэвүүцнэ. Та нар Бурхан болоод
эд баялагт хоѐуланд нь зэрэг үйлчилж чадахгүй. Ийм учраас Би та нарт хэлье.
Амийнхаа төлөө юу идэх билээ, юу уух билээ гэж бүү санаа зов. Биеийнхээ төлөө юу
өмсөх билээ гэж ч бүү санаа зов. Амь нь хоолноос, бие нь хувцаснаас илүү биш үү?
Тэнгэрийн шувуудыг хар. Тэд тариа тарьж ч, хурааж ч, саравчинд хадгалдаг ч үгүй
боловч тэнгэрлэг Эцэг тань тэднийг тэжээдэг юм. Та нар тэднээс үлэмж илүү үнэ
цэнэтэй биш үү? Та нараас хэн чинь санаа зовсноороо өөрийнхөө өндрийг ганц
тохойгоор нэмж чадах вэ? Та нар юунд хувцас хунарт санаа зовно вэ? Талын
сараана цэцэг хэрхэн ургаж буйг ажиглаач. Тэд ажил хийдэггүй, утас ч ээрдэггүй. Гэвч Би та нарт хэлье. Соломон хаан ч сүр жавхлантай байхдаа эдгээр цэцэгсийн
аль нэг шиг хувцаслаагүй юм. Өнөөдөр ургаж, маргаашзууханд хаягдах хээрийн
өвсийг Бурхан ийнхүү гоѐдог бол, та нарын төлөө Тэр туүнээс хавьгүй илүүг хийхгүй
гэж үү, итгэл багатай хүмүүс ээ? Тиймээс "Бид юу идэх билээ?", "Юу уух билээ?",
эсвэл "Юу өмсөх билээ" гэж бүү санаа зов. Харь үндэстнүүд энэ бүх зүйлсийг
чармайн хайдаг. Тэнгэрлэг Эцэг тань та нарт энэ бүхэн хэрэгтэйг мэддэг юм. Харин эхлээд Түүний хаанчлал болон Түүний зөвт байдлыг хайгтун. Тэгвэл энэ
бүхнийг та нарт нэмж өгөх болно. Тиймээс маргаашийн төлөө бүү санаа зов. Учир
нь маргааш маргаашдаа санаа тавих болно. Өдөр бүрийн зовлон тухайн өдөртөө
хангалттай.

Шүүгдэхгүйн тулд чи бүү шүү. Учир нь та нар яаж шүүнэ, түүнчлэн шүүгдэнэ. Та
нарын хэмжүүрийн жишиг өөрсдийг чинь хэмжинэ. Чи ах дүүсийнхээ нүдэн дэх
үртсийг хардаг атал яагаад өөрийн нүдэн дэх дүнзийг анзаардаггүй юм бэ? Эсвэл,
өөрийн чинь нүдэнд дүнз байх атал ах дүүстээ "Нүднээс чинь тэр үртсийг аваад өгье"
гэж хэлнэ гэж үү? Хоѐр нүүрт хүн чи, эхлээд нүднээсээ дүнзээ авч хая, тэгвэл чи ах
дүүгийнхээ нүднээс үртсийг авч хаяхдаа сайн харах болно.
Ариун юмыг нохдод бүү өг. Өөрсдийн сувдыг гахайны өмнө бүү хая. Тэд түүнийг
хөл дороо гишгэчихээд, эргэж чамайг хэсэглэн тастчих вий.
Гуй, тэгвэл та нарт өгнө. Хай, тэгвэл та нар олно. Тогш, тэгвэл та нарт нээгдэнэ. Гуйдаг хүн бүр авна, эрж хайдаг хүн олно, тогшдог хүнд нээгдэнэ. Хүүгээ талх
гуйхад чулуу өгдөг хүн та нарын дунд байна уу? Эсвэл, загас гуйхад нь түүнд
могой өгөхгүй биз дээ? Хэрэв та нар бузар атлаа хүүхдүүддээ сайн бэлэг өгөхөө
мэддэг юм бол, тэнгэр дэх Эцэг тань Өөрөөс нь гуйдаг хүмүүст илүү сайныг өгөх нь
дамжиггүй бус уу? Тиймээс та нар хүмүүсийг өөрсөддөө хэрхэн хандаасай гэж
хүссэнээрээ л өөрсдөө ч тийнхүү тэдэнд ханд. Энэ бол Хууль болоод Эш үзүүлэгчид
мөн.
Нарийн хаалгаар ор. Учир нь сүйрэл уруу татан оруулдаг хаалга нь өргөн, зам нь
уужим юм. Олон хүн түүгээр тийшээ ордог. Амь уруу хөтөлдөг хаалга нь жижиг,
зам нь нарийн юм. Цөөхөн хүн түүнийг олдог.
Хуурамч эш үзүүлэгчдээс болгоомжлогтун. Тэд хонины арьс нөмрөн та нар уруу
ирэх боловч дотроо хомхой чононууд юм. Та нар тэднийг үр жимсээр нь танина.
Өргөст бутнаас усан үзэм, халгайнаас инжир хураадаггүй биз дээ? Үүнчлэн сайн
мод бүрээс сайн үр жимс ургадаг. Харин муу модноос муу үр жимс ургадаг. Сайн
мод муу үр жимс ургуулж үл чадна, муу мод ч сайн үр жимс ургуулж үл чадна. Сайн үр жимс ургуулдаггүй аливаа модыг огтолж галд хаядаг. Ийнхүү та нар
тэднийг үр жимсээр нь танина. Намайг "Эзэнминь, Эзэн минь" гэсэн болгон
тэнгэрийн хаанчлалд орохгүй. Харин тэнгэрт байгаа Миний Эцэгийн хүслийг
биелүүлдэг хүн орно. Тэр өдөр Надад олон хүн "Эзэн минь, Эзэн минь, бид Таны
нэрээр эш үзүүлж, Таны нэрээр чөтгөрүүдийг хөөж, Таны нэрээр олон гайхамшгуудыг
үзүүлж байсан биш билүү?" гэж хэлэх болно. Тэгэхэд нь Би тэдэнд "Би та нарыг
огт танихгүй юм байна. Ёс бусыг үйлдэгч та нар Надаас зайл" гэж хэлнэ.
Тиймд эдгээр үгсийг минь сонсоод, үүний дагуу үйлдэгч аливаа хүн хадан дээр
байшингаа барьсан мэргэн хүнтэй зүйрлэгдэнэ. Бороо орж, үер буун, салхи
салхилж, байшинг нүдсэн боловч тэр нь нурсангүй. Учир нь байшин хадан дээр
суурилагдсан байв. Эдгээр үгсийг минь сонсоод, үүний дагуу үл үйлддэг аливаа
хүн элсэн дээр байшингаа барьсан мунхаг хүнтэй зүйрлэгдэнэ. Бороо орж, үер
буун, салхи салхилж, байшинг нүдсэнд байшин нурав. Эвдрэл нь асар их байлаа гэв.
Тэгээд Есүсийг үгээ хэлж гүйцмэщ олон түмэн Түүний сургаалыг гайхан шагширч
байлаа. Тэр хуулийн багш нар шиг нь бус, эрх мэдэлтэй нэгэн шиг тэдэнд зааж
байв.

Есүсийг уулаас бууж ирэхэд асар олон хүн Түүнийг дагав. Уяман өвчтэй нэгэн
хүн Түүн дээр ирээд, өмнө нь сөгдөж,
— Эзэн минь, хэрэв Та хүсвэл намайг цэвэр болгож чадна шүү дээ гэхэд, Есүс
гараа сунган түүнд хүрч
— Хүсэж байна. Цэвэрш гэв. Тэр даруй түүний уяман өвчин нь цэвэршжээ. Есүс
түүнд
— Үүнийг хэнд ч хэлж болохгүй! Харин явж, өөрийгөө тахилчид үзүүлээд, тэдэнд
гэрчлэхийн тулд Мосегийн тогтоосон өргөлийг өргө гэлээ.
Есүсийг Капернаумд ороход нь нэгэн зуутын дарга Түүн дээр ирээд, Түүнээс гуйж,
— Эзэн, зарц маань саа өвчин тусаад, гэртээ хэвтэж, сүрхий өвдөн шаналж байна
гэхэд Есүс
— Би очиж, түүнийг эдгээе гэж хэлэв. Харин зуутын дарга
— Эзэн, би Таныг гэртээ аваачих зохистой хүн биш ээ. Харин үт хэлээч, тэгвэл зарц
маань эдгэрнэ. Би ч мөн эрх мэдэл дор байдаг хүн. Миний дор цэргүүд бий. Би
нэгэнд нь "Яв" гэхэд тэр явдаг, нөгөөд нь "Ир" гэхэд тэр ирдэг. Боолдоо "Үүнийг хий"
гэхэд тэр хийдэг гэж хариулав. Есүс үүнийг сонсоод ихэд гайхаж, дагаж явсан
хүмүүст
— Үнэнээр Би та нарт хэлье. Би ийм агуу итгэлийг Израильд хэнээс ч олоогүй юм
байна. Та нарт Би хэлье. Дорноос хийгээд өрнөөс олон хүн ирж тэнгэрийн
хаанчлалд Абрахам, Исаак, Иаковтай хамт ширээнд сууна. Харин хаанчлалын
хөвгүүд гаднах харанхуйд хаягдаж, тэндээ уйлж, шүдээ хавирах болно гэв. Тэгээд
Есүс зуутын даргад
— Замаараа яв. Чиний итгэсэнчлэн болог гэхэд яг тэр цагт зарц нь эдгэрчээ.
Есүс Петрийн гэрт очиж, хадам эхийг нь халуунтай өвдөн хэвтэж байхыг харав. Есүс түүний гарт хүрэхэд халуун нь арилан, тэр босоод Түүнд үйлчлэв. Орой
болоход тэд чөтгөр шүглэсэн олон хүнийг Түүн уруу авчрахад, Есүс сүнснүүдийг
үгээр хөөн зайлуулж, өвдсөн бүгдийг эдгээжээ. Энэ нь эш үзүүлэгч Исаиагаар
«Бидний сул дорой байдлыг Тэр Өөртөө авч, бидний өвчнийг үүрсэн» гэж хэлүүлсэн
нь биелэхийн тулд байлаа.
Есүс олон хүн Өөрийг нь тойрсныг хараад, нуурын нөгөө тал уруу явахыг тушаав.
Нэгэн хуулийн багш ирж, Түүнд
— Багш аа, Таныг хаашаа ч явсан би дагаж явъя гэв. Есүс
— Үнэг нүхтэй, тэнгэрийн шувууд үүртэй байдаг. Харин Хүний Хүүд толгой хоргодох
газар байхгүй гэлээ. Дагалдагчдын нэг нь Түүнд
— Эзэн, эхлээд явж, эцгийгээ оршуулахыг минь надад зөвшөөрөөч гэсэнд Есүс
— Намайг дага. Үхэгсдийг үхэгсдээр нь оршуулуул гэв.
Түүнийг завинд суухад шавь нар нь Түүнийг дагалаа. Үзэгтүн. Нуурт маш
хүчтэй шуурга босож, завь давалгаанд автсан боловч Есүс унтаж байлаа. Тэд
Түүн уруу ирж, Түүнийг сэрээгээд
— Эзэн минь, авраач, бид сүйрлээ гэхэд нь, Есүс тэдэнд
— Юунд айцгаана вэ, итгэл багатай хүмүүсээ? гээд, Тэр босож, салхи болоод нуурыг
зэмлэжээ. Гэтэл нам гүм боллоо. Хүмүүс гайхаж
— Энэ ер нь ямар янзын хүн болоод салхи, нуур хүртэл Түүнд захирагдаж байгаа юм
бэ? гэлцэв.
Түүнийг нуурын нөгөө талд гадарчуудын нутагт ирэхэд булшнуудын тэндээс
чөтгөрт эзлэгдсэн хоѐр хүн гарч ирээд, Түүнтэй тааралдав. Тэд их хэрцгий догшин
тул тэр замаар нэг ч хүн явж зүрхэлдэггүй байжээ. Үзэгтүн, тэд хашхиран,
— Бурханы Хүү, бид Танд ямар хамаатай билээ? Цагаас маань өмнө биднийг
тарчилгахаар Та энд ирэв үү? гэв. Тэнд тэднээс зайдуухан сүрэг гахай идээшилж
байлаа. Чөтгөрүүд Түүнээс гуйж
— Хэрэв Та биднийг хөөж гаргах гэж байгаа бол биднийг сүрэг гахайнд оруулаач гэв.
Тэр
— Зайлцгаа гэхэд, сүнснүүд гарч гахайнуудад шүглэхэд, гахайн сүрэг бултаараа
нуурын эгц эрэг уруу давхилдан орж усанд живж, үхжээ. Гахайчид зугтан хот уруу
орж, болсон явдал болоод чөтгөрт эзэмдүүлж байсан хүмүүсийн тухай мэдүүлэв. Хотынхон бүгдээрээ Есүстэй уулзахаар ирж, Түүнийг үзээд нутгаасаа явахыг гуйв.

Тэр завинд сууж, гатлан явсаар Өөрийн хотдоо ирлээ. Хүмүүс саа өвчтэй нэгэн
хүнийг дэвсгэртэй нь Түүн уруу авчрахад, Есүс тэдний итгэлийг хараад, саа өвчтэй
хүнд
— Хүү минь, зоригтой бай. Нүгэл чинь уучлагдсан гэв. зХуулийн багш нарын зарим
нь
— Энэ хүн Бурханыг доромжилж байна хэмээн боджээ. Есүс тэдний бодлыг
мэдээд,
— Та нар зүрх сэтгэлдээ юунд бузар мууг бодно вэ? "Нүгэл чинь уучлагдсан" гэж
хэлэх, эсвэл "Босоод алх" гэж хэлэхийн аль нь амархан бэ? Харин Хүний Хүү газар
дээр нүглийг уучлах эрх мэдэлтэйг та нарт мэдүүлэхийн тудд гээд, Тэрээр саа
өвчтэй хүнд
— Бос, дэвсгэрээ аваад, гэртээ харь гэсэнд, мөнөөх хүн босож гэрийн зүг явлаа. Харин олон түмэн үүнийг хараад, айн сүрдэж, хүнд ийм эрх мэдэл өгсөн Бурханыг
алдаршуулав.
Есүс тэндээс гарч өнгөрөхдөө татварын газар Матай гэгч хүний сууж байхыг харав.
Тэр түүнд
— Намайг дага гэхэд тэр босож, Түүнийг дагалаа.
Есүсийг айлд ширээнд тухлан байтал олон татвар хураагчид, нүгэлтнүүд ирээд,
Есүс болон Түүний шавь нартай хамт идэж байв. Үүнийг харсан фарисайчууд
Түүний шавь нарт
— Яагаад танай багш татвар хураагчид болон нүгэлтнүүдтэй хамт хооллож байдаг
билээ? гэжээ. Харин Есүс үүнийг сонсоод
— Эмч эрүүл хүмүүст бус, өвчтэй хүмүүст хэрэгтэй. Харин явж, "Би тахилыг бус,
энэрлийг хүсдэг" гэсэн нь ямар учиртайгмэд. Учир нь Би зөвт хүмүүсийг бус, харин
нүгэлтнүүдийг дуудахаар ирсэн юм гэв.
Дараа нь Иоханы шавь нар Түүн дээр ирж,
— Яагаад фарисайчууд болоод бид мацаг барьдаг, харин Таны шавь нар мацаг
барьдаггүй юм бэ? гэж асуухад, Есүс тэдэнд хэлсэн нь
— Шинэ хүргэний бараа бологчид хүргэнтэйгээ хамт байхдаа гашуудаж болохгүй биз
дээ? Гэвч хүргэн тэднээс аваачигдах өдрүүд ирнэ. Тэгэхэд тэд мацаг барина. Ер
нь хэн ч хуучин дээлэн дээр агчаагүй даавуугаар нөхөөс тавихгүй. Тэгвэл нөхөөс
дээлийг таталдуулж бүр ихээр урна. Хүмүүс шинэ дарсыг хуучин тулманд
хийдэггүй. Тэгвээс тулам сад тавьж, дарс асгарч, тулам хэрэггүй болно. Харин тэд
шинэ дарсыг шинэ тулманд хийвэл аль аль нь хэвээрээ байх болно.
Есүс тэдэнд эдгээрийг ярьж байх зуур, тэнд нэгэн захирагч ирж, Түүний өмнө
мөргөөд,
— Миний охин дөнгөж саяхан үхчихлээ. Харин Та очиж түүнд гар хүрвэл охин минь
амьдрах болно гэжээ. Есүс босож, түүнийг даган явахад шавь нар нь ч бас хамт
явлаа. Гэтэл арван хоѐр жилийн турш цус алддаг өвчтэй байсан нэгэн эмэгтэй
Түүний ард ирж, дээлийнх нь хормойд гар хүрсэн агаад ингэхдээ тэр эмэгтэй
— Хэрэв Түүний дээлд нь л хүрвэл би эдгэнэ гэж өөртөө үглэнбайжээ. Харин Есүс
эргэнгээ мөнөөх эмэгтэйг хараад
— Охин минь, зоригтой бай. Итгэл чинь чамайг эдгээлээ гэлээ. Тэр даруй эмэгтэй
эдгэрчээ. Тэгээд Есүс захирагчийн гэрт очоод, бишгүүрчдийг болон дуу шуу
болсон олныг харж,
— Гарцгаа. Охин үхээгүй, харин унтаж байна гэхэд тэд Түүнийг шоолон
инээлджээ. Тэднийг гарсны дараа Есүс дотогш орж, охины гараас барихад охин
босов. Энэ зар тэр нутаг даяар таржээ.
Есүс тэндээс цааш явж байтал хоѐр сохор хүн
— Давидын Хүү минь ээ. Биднийг энэрээч гэж хашхиран, Түүнийг дагажээ. Айлд
орсных нь дараа, сохор хүмүүс Түүн уруу ирэхэд Есүс тэдэнд
— Намайг үүнийг хийж чадна гэж та нар итгэж байна уу? гэж асуухад тэд
— Тийм ээ, Эзэн гэв. Тэгээд Есүс тэдний нүдэнд гар хүрч,
— Итгэлийн тань дагуу болог гэсэнд тэд хараа оржээ. Есүс тэдэнд
— Хэн ч үүнийг мэдэж болохгүйг анхаар гэж хатуу сануулав. Гэвч тэд гараад,
Түүний тухай зарыг тэр нутаг даяар тараалаа.
Тэднийг гарч явмагц, чөтгөрт эзэмдүүлсэн хэлгүй хүнийг Түүн дээр авчрав. Чөтгөр нь зайлуулагдсаны дараа мөнөөх хэлгүй хүн ярихад олон түмэн гайхаж,
— Израильд ийм юм хэзээ ч үзэгдэж байгаагүй гэцгээв. Харин фарисайчууд
— Тэр чөтгөрүүдийн захирагчаар нь чөтгөрүүдийг хөөдөг юм байна гэж ярьж байлаа.
Есүс синагогуудад сургаал айлдаж, хаанчлалын сайн мэдээг тунхаглан, бүх
төрлийн өвчин эмгэгийг эдгээн, бүх хот тосгоноор явж байлаа. Хүмүүсийг хараад
Тэр өрөвджээ. Учир нь тэд хоньчингүй хонин сүрэг мэт тарж, туйлдсан байлаа. Тэгээд Тэр шавь нартаа
— Ургац үнэндээ арвин боловч ажилчид нь цөөн байна. Тиймээс ургацын Эзэнээс
ургацандаа ажилчдыг явуулахыг залбиран гуйцгаа гэж айлдав.

Есүс арван хоѐр шавиа дуудаад, тэдэнд бузар сүнснүүдийг захирах эрх мэдлийг
өгсөн нь сүнснүүдийг зайлуулах, бүх төрлийн өвчин эмгэгийг эдгээхийн тулд ажээ. Арван хоѐр элч нарын нэрс нь гэвэл: эхлээд Петр гэгддэг Симон, түүний дүү Андрей,
Зебедеен хүү Иаков, түүний дүү Иохан, Филип, Бартоломай, Томас, татвар хураагч
Матай, Алфайн хүү Иаков, Таддай, Зеалотын Симон болон Искариотын, Есүсээс
урвасан Иудас болой.
Есүс эдгээр арван хоѐрыг явуулахдаа тэдэнд ингэж сургамжилжээ.
— Харь үндэстнүүдийн замаар бүү яв. Самаричуудын ямар ч хотод бүү оч. Харин
Израилийн гэрийн төөрсөн хонинууд уруу оч. Та нар явахдаа "Тэнгэрийн хаанчлал
ойрхон байна" гэж тунхаглагтун, Өвчнийг эдгээ, үхэгсдийг босго, уяман өвчтөнг
цэвэрлэ, чөтгөрииг зайлуул. Үнэгүйгээр авснаа үнэгүйгээр өг. Бүсэндээ алт ч, мөнгө
ч, зэс ч гэсэн авч явж болохгүй. Аяны богц ч, хос дээл ч, гутал ч, таяг ч гэсэн бүү
ав. Учир нь ажилчин нь хоол хүнсээр хангагдах нь зохистой. Ямар ч хот тосгонд
очсон, тэндхийн зохистой хүнийг олж мэдээд явтлаа тэндээ бай. Айлд орохдоо
мэндийг нь мэд. Хэрэв тэр айл чинь зохистой бол, амар амгалангийн мэнд чинь
тэдэнд хүрэг. Хэрэв зохисгүй бол, амар амгалангийн мэнд чинь та нарт буцаж ирэг.
Хэн та нарыг хүлээн авалгүй, үгийг чинь үл ойшоох аваас, тэр айлаас эсвэл
хотоос гарахдаа та нар хөлийнхөө тоосыг сэгсрэн унага. Үнэнээр Би та нарт
хэлье, шүүлтийн өдөр Содом ба Гоморрагийн газар нь тэр хотоос илүү тэвчмээр
байх болно.
Харагтун, Би та нарыг сүрэг чонон дундах хонь мэт илгээж байна. Тиймээс та нар
могой шиг хурц ухаантай, тагтаа шиг гэмгүй бай. Харин хүмүүсээс болгоомжил.
Учир нь тэд та нарыг шүүхэд тушааж, синагогууд дотроо та нарыг ташуурдах болно.
Та нар тэдэнд болоод харь үндэстнүүдэд гэрчлэл болж Миний төлөө захирагчид
болон хаадын өмнө хүргэгдэх болно. Тэд та нарыг баривчлах үед яах билээ, юу
хэлэх билээ гэж бүү санаа зов. Учир нь хэлэх зүйл чинь тэр цагт та нарт өгөгдөнө. Яригч бол та нар бус, та нарын дотор яригч Эцэгийн чинь Сүнс юм. Ах нь дүүгээ,
эцэг нь хүүгээ үхэлд тушаана.
Хүүхдүүд нь эцэг эхийнхээ эсрэг босож, тэднийг үхэлд хүргэнэ. Миний нэрээс
болж бүгд та нарыг үзэн ядна. Харин эцсээ хүртэл тэссэн нь аврагдах болно. Харин тэд та нарыг энэ хотод хавчвал, өөр хот уруу зугтацгаа. Үнэнээр Би та нарт
хэлье. Хүний Хүүг ирэхээс нааш та нар Израилийн хотуудаар явж барахгүй.
Шавь нь багшаасаа, боол нь эзнээсээ дээр байдаггүй. Шавь нь багшийнхаа
адил, боол нь эзнийхээ адил болох нь л хангалттай. Хэрэв тэд гэрийн тэргүүнийг
Беелзебул хэмээн нэрлэсэн бол, гэрийнхнийг нь түүнээс ч илүүгээр хэлэх бус уу? Иймээс тэднээс бүү ай. Илчлэгдэхгүй байхаар далдлагдсан, мэдэгдэхгүй байхаар
нуугдсан юм гэж байхгүй билээ. Харанхуйд та нарт юу хэлснийг минь гэрэлд ярь,
чихэнд чинь шивнэснийг минь сонссоноо дээвэр дээр тунхагла. Биеийг хөнөөх
хүмүүсээс бүү ай. Учир нь тэд сэтгэлийг хөнөөж үл чадна. Харин махан бие болоод
сэтгэлийг, хоѐуланг нь тамд устгаж чадах Түүнээс айгтун. Хоѐр бор шувууг задгай
зоосоор худалддаг биш үү? Эцэгийн тань зөвшөөрөлгүйгээр тэдний нэг нь ч газарт
унахгүй. та нарын толгой дээрх ширхэг үсийг чинь хүртэл бүгдийг нь тоолсон
байна. Иймээс бүү ай; та нар олон бор шувуунаас ч илүү үнэтэй. Тиймээс
Намайг хүмүүсийн өмнө хүлээн зөвшөөрсөн хүн бүрийг Би тэнгэр дэх Эцэгийнхээ
өмнө мөн хүлээн зөвшөөрнө. Харин Намайг хүмүүсиин өмнө үгүисгэсэн хэнийг ч
болов Би тэнгэр дэх Эцэгийнхээ өмнө үгүйсгэнэ.
Намайг газар дээр энх тайвныг авчрахаар ирсэн гэж бүү бод. Би энх тайвныг бус
харин илд авчрахаар ирсэн юм. Би хүүг эцгийнх нь эсрэг, охиныг эхийнх нь эсрэг,
бэрийг хадмынх нь эсрэг болгохоор ирсэн. Хүний дайсан нь өөрийнх нь гэр
бүлийнхэн нь болно. Эцгийгээ, эсвэл эхийгээ Надаас илүү хайрладаг хүн Миний
хувьд зохистой нэгэн биш юм. Хүүгээ эсвэл охиноо Надаас илүү хайрладаг хүн ч
Миний хувьд зохистой нэгэн бишээ. Загалмайгаа үүрээд Миний хойноос дагахгүй
хүн Миний хувьд зохистой нэгэн биш. Амиа ологч нь түүнийгээ алдах болно.
Миний төлөө амиа алдсан нь түүнийгээ олох болно.
Та нарыг хүлээн авсан хүн Намайг хүлээн авсан хэрэг юм. Намайг хүлээн авсан
хүн Намайг илгээсэн Түүнийг хүлээн авсан хэрэг юм. Эш үзүүлэгчийн нэрээр эш
үзүүлэгчийг хүлээн авах хэн боловч эш үзүүлэгчийн шагналыг хүлээн авна. Зөвт
хүнийг зөвт хүний нэрээр хүлээн авах хэн боловч зөвт хүний шагналыг хүлээн авна.
Үнэнээр Би та нарт хэлье. Эдгээр өчүүхэн хүмүүсийн нэгэнд шавийн нэрээр уух
аяга хүйтэн ус өгсөн хэн боловч шагналаа үл алдана гэв.

Есүс арван хоѐр шавь нараа сургамжилж дуусаад, тэдний хотуудаар сургаал
айлдан, номлохоор тэндээс явав.
Иохан шоронд байхдаа Христийн үйлсийг сонсоод, өөрийн шавь нараар үг дайж, Түүнээс
— Та ирэх ѐстой Нэгэн мөн үү, эсвэл бид өөр нэгнийг хүлээх юм уу? гэж асуулгав. Есүс хариуд нь тэдэнд
— Явж, үзсэн дуулснаа Иоханд хэл. Сохор нь хараа орж, суунги нь алхаж, уяман
өвчтөнүүд нь цэвэршиж, дүлий нь сонсож, үхэгсэд нь амилж, ядууст сайн мэдээ
тунхаглагдаж байна. Надааг болж бүдрээгүй нэг нь ерөөлтэй еэ гэв. Тэднийг
явмагц Есүс олон түмэнд Иоханы тухай ярьж эхлэв.
— Та нар юу харах гэж цөл уруу очсон бэ? Салхинд найгах зэгсийг үү? Тэгвэл та
нар юу харах гэж очив? Үзэгтүн. Хээнцэр хувцасласан хүнийг үү? Хээнцэр
хувцасласан хүмүүс хааны ордонд байдаг шүү дээ. Тэгэхээр юунд та нар тийшээ
очсон хэрэг вэ? Эш үзүүлэгчийг харах гэж үү? Тийм ээ. Би та нарт хэлье, эш
үзүүлэгчээс ч илүү нэгнийг юм. Түүний тухай "Харагтун, Би Чиний өмнө элчээ
илгээнэ. Тэр элч Чиний өмнөх замыг чинь бэлтгэнэ" гэж бичигдсэн юм. Үнэнээр Би
та нарт хэлье. Эмэгтэй хүнээс төрсөн хүмүүсийн дунд баптисм хүртээгч Иоханаас
илүү агуу байгаагүй. Харин тэнгэрийн хаанчлалын хамгийн бага нэгэн ч түүнээс агуу
билээ. Баптисм хүртээгч Иоханы өдрүүдээс өнөөг хүртэл тэнгэрийн хаанчлал
хүчинд автаж байна. Хүчирхийлэгч хүмүүс түүнийг хүчээр авдаг. Хууль болоод
бүх эш үзүүлэгчид Иоханыг ирэх хүртэл эш үзүүлж байлаа. Хэрэв та нар үүнийг
хүлээн авахыг хүсвэл тэр бол ирэх ѐстой байсан Елиа мөн. Сонсох чихтэй нь
сонсогтун. Харин энэ үеийнхнийг Би юутай зүйрлүүлэх вэ? Энэ нь зах дээр
суугаад бусад хүүхдүүдийг дуудан байгаа хүүхдүүдтэй төстэй агаад тэд "Бид та
нарт зориулж бишгүүрдэхэд та нар бүжиглэсэнгүй. Бид гашуудлын дуу дуулахад та
нар гашуудсангүй" гэж хэддэг. Иохан идэх ч үгүй, уух ч үгүй ирэхэд тэд "Түүнд
чөтгөр шүглэсэн байна" гэдэг. Хүний Хүүт ирээд идэж уухад тэд "Харцгаа. Ховдог,
архичин, татвар хураагч болон нүгэлтнүүдийн анд нөхөр!" гэдэг. Гэсэн хэдий ч
мэргэн ухаан нь үйлсээрээ зөвтгөгддөг гэв.
Тэгээд Тэр ихэнх гайхамшгуудаа үйлдсэн хотуудыг зэмлэж эхлэв. Учир нь тэд
гэмшээгүй юм.
— Хоразин аа, чи золгүй еэ! Бетсайд аа, чи золгүй еэ! Хэрэв та нарт учирсан
гайхамшгууд нь Тир, Сидонд тохиолдсон бол тэд аль эрт үнсэн дээр таар нөмрөөд
гэмшсэн байхсан. Харин Би та нарт хэлье. Шүүлтийн өдөр Тир болон Сидон нь та
нараас илүү хүлцмээр байх болно. Капернаум аа, чи тэнгэрт тултал
өргөмжлөгдсөн байх уу? Чи Үхэгсдийн оронд унах болно. Хэрэв та нарт учирсан
гайхамшгууд нь Содомд тохиолдсон бол тэр хот энэ өдрийг хүртэл үлдэх байсан. Харин Би та нарт хэлье. Шүүлтийнөдөр Содомын газар чамаас илүү хүлцмээр байх
болно гэлээ.
Тэр үед Есүс хариу болгон
— Тэнгэр газрын Эзэн, Эцэг минь ээ, Таныгаа Би магтъя. Та эдгээр зүйлсийг ухаант
хүмүүс, мэргэдээс нууцалж балчир хүүхдүүдэд илчилсэн билээ. Тийм ээ, Эцэг
минь, ийнхүү энэ нь Таны өмнө тааламжтай байсан. Эцэг минь бүгдийг Надад
өгсөн бөгөөд Эцэгээс өөр хэн ч Хүүг танихгүй. Хүү болон Хүүгийн Эцэгээ илчлэхээр
хүссэн хүнээс өөр хэн ч Эцэгийг танихгүй. Эцэж туйлдсан, хүнд дарамт үүрсэн
хүмүүс ээ, бүгд Над уруу ир. Би та нарт амралтыг өгье. Буулгыг минь өөр дээрээ
авч, Надаас суралц. Учир нь Би зүрх сэтгэлдээ дөлгөөн, даруу билээ. Тэгээд Та нар
сэтгэлдээ амралтыг олох болно. Миний буулга амархан, Миний ачаа хөнгөн гэв.

Тухайн үед нэгэн амралтын өдөр, тариан талбайн дундуур Есүс явж байв. Шавь
нар нь өлсгөлөн байсны улмаас тариан түрүүт шувтран идэж эхлэв. Гэтэл үүнийг
фарисайчууд хараад, Түүнд
— Хараач, Таны шавь нар амралтын өдөр хууль бус юм үйлдэж байна гэцгээв. Харин Есүс тэдэнд хэлсэн нь
— Давид болон түүнтэй хамт байгсад нь өлссөн үедээ юу хийснийг та нар уншаагүй
юу? Давид Бурханы гэрт орж, зөвхөн тахилч нараас өөр хэн ч идэж үл болох
ариусгасан талхнаас тэр болон түүнтэй хамт байгсад нь идсэншүү дээ. Амралтын
өдөр тахилч нар сүм дотор Амралтын өдрийг зөрчсөн ч гэм зэмгүй гэснийг та нар
Хуулиас уншаагүй гэж үү? Харин Би та нарт хэлье. Сүмээс илүү аугаа нэгэн энд
байна. Хэрэв та нар "Би тахилыг бус, энэрлийг хүсдэг" гэсэн нь ямар утгатай
болохыг ойлгосон бол гэмгүй хүнийг буруутгахгүй байх байсан. Учир нь Хүний Хүү
нь Амралтын өдрийн Эзэн мөн.
Есүс тэндээс явж, тэдний синагогт орлоо. Хатингар гартай нэгэн хүн тэнд
байжээ. Тэд Есүсийг буруутгахаар
— Амралтын өдөр эдгээх нь хуульд нийцэх үү? гэж асуухад, Тэр тэдэнд
— Хэрэв та нарын дундаас хэн нэгэн нь ганцхан хоньтой байгаад тэр нь Амралтын
өдөр нүхэнд уначихвал, хонио барьж, тэндээс гаргана биз дээ? Тэгвэл хүн
хониноос аль хир эрхэм билээ? Тиймээс Амралтын өдөр сайныг үйлдэх нь хуульд
нийцнэ гээд, мөнөөх хүнд хандан
— Гараа сунга гэсэнд, тэр хүн сунгамагц гар нь нөгөө гарынхаа адил зүгээр болов.
Харин фарисайчууд гарч, Түүнийг хэрхэн хөнөөх талаар хамтдаа Түүний эсрэг
зөвлөлдөв.
Харин Есүс үүнийг мэдэнгүүтээ тэндээс холдов. Түүнийг олон хүн дагаж байлаа.
Тэр тэднийг бүгдийг нь эдгээгээд, Өөрийг нь мэдүүлж болохгүйг тэдэнд сануулав.
Энэ нь эш үзүүлэгч Исаиагаар хэлүүлсэн нь биелэгдэхийн тулд бөгөөд тэр ийн
хэлсэн байна.
«Миний сонгосон Зарц, сэтгэлд минь нийцсэн Миний Хайртыг харагтун. Би Түүний
дээр Өөрийн Сүнсээ байлгана. Тэр нь Харь үндэстэнд шударга ѐсыг тунхаглах
болно. Тэр мэтгэлцэхгүй, хашхирахгүй бөгөөд Гудамжнуудад хэн ч Түүний дуут
сонсохгүй.
Тэр шударга ѐсыг ялалтад хүргэтэл бяцлагдсан хулсыг хугалахгүй, сүүмэлзэх
зулыг ч бөхөөхгүй.
Түүний нэрд Харь үндэстнүүд найдах болно».
Тэгээд Түүн уруу чөтгөрт эзэмдүүлсэн сохор, хэлгүй нэгнийг авчирсанд, Тэр
түүнийг эдгээв. Тийнхүү хэлгүй эр ярьдаг, хардаг болжээ. Олон түмэн бүгдээрээ
ихэд гайхан,
— Энэ хүн чинь Давидын Хүү биш болов уу? гэцгээж эхлэв. Харин фарисайчууд
үүнийг сонсоод,
— Энэ хүн чинь зөвхөн чөтгөрүүдийн захирагч Беелзебулээр л чөтгөрүүдийг хөөн
зайлуулдаг гэж хэлсэнд, Есүс тэдний бодлыг мэдээд, тэдэнд хандан,
— Аливаа хаанчлал дотроо хуваагдвал сүйрнэ. Аливаа хот, эсвэл гэр дотроо
хуваагдвал оршин тогтнохгүй. Хэрэв Сатан нь Сатаныгаа зайлуулбал, тэр
өөрийнхөө эсрэг хуваагдаж байгаа хэрэг болох нь. Тэгвэл түүний хаанчлалхэрхэн
тогтнох билээ? Хэрэв Би Беелзебулээр чөтгөрүүдийг хөөн зайлуулдаг юм бол,
танай хөвгүүд хэнээр чөтгөрүүдийг зайлуулдаг байх вэ? Тэгэхээр тэд та нарын шүүгч
болно. Харин хэрвээ Би Бурханы Сүнсээр чөтгөрүүдийг зайлуулдаг бол Бурханы
хаанчлал та нарт ирчихээд байна. Бяртай эрийг эхлээд хүлэхгүй бол хэн түүний
гэрт нь ороод эд хөрөнгийг нь булааж чадах билээ? Хүлсний дараа л гэрийг нь
дээрэмдэнэ шүү дээ. Надтай хамт байдаггүй хүн Миний эсрэг байна. Надтай хамт
хураалцдаггүй хүн бол тараагч нэгэн мөн. Тиймээс Би та нарт хэлье. Хүмүүсийн
аливаа нүгэл хийгээд доромжлол нь уучлагдана. Харин Сүнсний эсрэг доромжлол
уучлагдахгүй. Хүний Хүүгийн эсрэг үг хэлдэг хэн боловч уучлагдах болно. Харин
Ариун Сүнсний эсрэг ярьдаг хэн ч энэ үед ч, ирэх үед ч уучлагдахгүй. Эсвэл мод
нь сайн бол үр жимс нь сайн, мод нь муу бол үр жимс нь муу ажээ. Учир нь модыг үр
жимсээр нь таньдаг. Хорт могойн удам аа! Та нар өөдгүй хорон атлаа сайныг
ярьж яаж чадна вэ? Учир нь зүрхний бялхалаас ам ярьдаг. Сайн хүн өөрийн сайн
баялгаас сайныг гаргадаг, муу хүн өөрийн муу баялгаас мууг л гаргадаг. Би та
нарт хэлье. Бодлогогүй хэлсэн үг бүрийнхээ төлөө хүмүүс шүүлтийн өдөр тайлагнах
болно. Учир нь чи үгсээрээ зөвтгөгдөнө, мөн чи үгсээрээ яллагдана гэв.
Тэгтэл хуулийн багш нар ба фарисайчуудын зарим нь Түүнд
— Багш аа, бид Танаас тэмдгийг үзэхийг хүсэж байна гэсэнд, харин Тэр тэдэнд
— Хорон муу болоод завхай үеийнхэн тэмдгийг эрж хайдаг. Гэвч эш үзүүлэгч
Ионагийн тэмдгээс өөр ямар ч тэмдгийг тэдэнд өгөхгүй. Иона далайн мангасын
гэдсэнд гурван өдөр, гурван шөнө байсанчлан Хүний Хүү газрын зүрхэнд гурван
өдөр, гурван шөнө байх болно. Шүүлт дээр Ниневегийн хүмүүс энэ үеийнхэнтэй
хамт босож, эднийг яллах болно. Учир нь тэд Ионагийн тунхаглалд гэмшсэн юм.
Үзэгтүн, энд Ионагаас ч аугаа нэгэн байна. Шүүлт дээр Өмнөдийн Хатан хаан энэ
үеийнхэнтэй хамт босож эднийг яллах болно. Учир нь тэр Хатан хаан Соломоны
мэргэн ухааныг сонсохоор газрын мухраас ирсэн билээ. Үзэгтүн, энд Соломоноос
аугаа зүйл байна. Бузар сүнс хүнээс гарахдаа, усгүй ангамал газраар хэрэн хэсэж
амралтыг хайвч түүнийгээ олдоггүй. Тэгээд тэр "Би хаанаас гарлаа, тэр гэртээ
эргэж очъѐ" гэж хэлдэг. Буцаж ирэхэд нь, түүнийг хэн ч эзлээгүй бөгөөд шүүрдсэн,
цэгцтэй болсон байхыг тэр хардаг. Тэгээд тэр явж, өөрөөсөө дор өөр долоон
сүнсний хамт тийшээ орж, тэндээ амьдардаг аж. Өнөөх хүний хувьд сүүлчийнх нь
байдал анхныхаасаа бүр дорддог. Энэ муу үеийнхэн ч мөн тийм байх болно гэж
айлдав.
Түүнийг хүмүүстэй ярьж байх зуур эх, дүү нар нь Түүнтэй ярилцахыг хүсэмжилж
гадаа зогсож байлаа. Хэн нэг нь Түүнд
— Хараач, эх, дүү нар тань Тантай ярилцахаар гадаа зогсож байна гэхэд, Есүс
харин тэр хүнд
— Хэн Миний эх, хэн Миний дүү нар юм бэ? гээд Өөрийн шавь нарын зүг гараа
сунгаад,
— Харагтун, эд бол Миний эх болоод ах дүүс. Тэнгэр дэх Эцэгийн минь хүслийг
биелүүлэгч хэн боловч Миний эх, ах эгч дүүс мөн гэж айлдав.

Тэр өдөр Есүс гэрээс гарч, нуурын эрэг дээр сууж байлаа. Түүн дээр асар
олон хүн хуран цугласан тул Тэр завин дээр гарч суужээ. Хурсан олон цөмөөрөө эрэг
дээр зогсож байлаа. Есүс тэдэнд олон зүйлийг сургаалт зүйрлэлээр айлдруун
— Харагтун. Тариачин үр суулгахаар гарчээ. Түүнийг үрээ цацахад зарим үр нь
замын хавиар унасанд шувууд ирээд идчихлээ. Зарим нь чулуурхаг газар унаж,
хөрс нь гүн биш тул тэр дороо соѐолов. Гэвч нар гарахад үндэсгүй учир тэд
хорчийн хатжээ. Зарим нь хогийн ургамлын дунд унав. Хогийн ургамал ургаж
тэднийг барьчихаж. Зарим нь сайн хөрсөнд унаж ургаад, ургацаа өгөхөд зарим нь
зуу, зарим нь жар, зарим нь гуч дахин их болов. Сонсох чихтэй нь сонсогтун гэв.
Шавь нар нь Түүн уруу ирж,
— Та яагаад тэдэнд сургаалт зүйрлэлээр ярьдаг юм бэ? гэхэд Тэр
— Тэнгэрийн хаанчлалын нууцуудыг мэдэх нь та нарт өгөгдсөн юм. Харин тэдэнд
өгөгдөөгүй. Учир нь хэнд байна, түүнд ихээр өгөгдөж, элбэг дэлбэг байх болно.
Харин хэнд байхгүй байна, түүнд байгаа нь хүртэл түүнээс авагдана. Тэд харавч
хардаггүй, сонсовч сонсдоггүй бөгөөд ойлгодог ч үгүй учир Би тэдэнд сургаалт
зүйрлэлээр ярьдаг. Тийм хүмүүс дээр Исаиагийн эш үзүүллэг биелдэг юм. Юу
гэвэл тэр "Та нар сонссоор, сонссоорбайтал огт ухаарахгүй, харсаар, харсаар
байтал огт ойлгохгүй. Учир нь энэ ард түмний зүрх нь хатуурч, чихээрээ дөнгөж
сонсон, нүдээ аньжээ. «Эс бөгөөс тэд нүдээрээ харж, чихээрээ сонсож, зүрхээрээ
ухаарч, эргэж буцах байсан бөгөөд Би тэднийг эдгээх байсан» гэсэн байдаг" гэсэн
юм. Харин та нарын нүд хардаг тул нүд чинь, та нарын чих сонсдог тул чих чинь
ерөөлтэй еэ. Үнэнээр Би та нарт хэлье. Та нарын харж байгааг олон эш үзүүлэгч,
зөвт хүмүүс харахыг хүссэн авч хараагүй, сонсож байгааг тань сонсохыг хүссэн авч
сонсоогүй юм. Тиймээс тариачны сургаалт зүйрлэл ямар утгатай болохыг
сонсогтун. Хэн нэг нь хаанчлалын тухай үгийг сонссон авч үл ойлговол хорон
нэгэн нь ирж, түүний зүрхэнд юу суулгагдсаныг булаан авдаг байна. Энэ нь зам
хавиар унагсад юм. Чулуурхаг газар унасан нь үгийг сонсоод тэр даруйдаа
баяртайгаар хүлээн авч, харин өөрт нь бат үндэс байхгүй тул түр зуур байдаг аж.
Үгнээс болж хавчлага, эсвэл зовлон тохиолдоход тэр дороо л унадаг. Хогийн
ургамлын дунд унасан нь үгийг сонсдог. Харин дэлхийн зовнил болоод эд баялгийн
хуурамч байдал нь үгийг шахан зайлуулахад энэ нь үр жимсгүй болдог. Сайн
хөрсөнд унасан нь үгийг сонсдог ба ойлгодог нэгэн байх бөгөөд тэр нь үнэхээр үр
жимс гаргадаг. Зарим нь зуу, зарим нь жар, зарим нь гуч дахинг авчрах болно гэж
айлдав.
Есүс тэдэнд өөр сургаалт зүйрлэл айлдруун
— Тэнгэрийн хаанчлалыг талбайдаа сайн үр тарьсан хүнтэй зүйрлэж болох юм. Хүмүүсийг унтаж байхад нь түүний дайсан ирж, буудайн дунд зэрлэг өвс тарьчихаад
яваад өгчээ. Түрүү цухуйж үр тариа боловсроход, зэрлэг өвс ч бас илт болов. Гэрийн эзэн дээр боолууд нь ирж, түүнд "Эзэнтэн, та чинь талбайдаа сайн үр
тариагүй бил үү? Гэтэл зэрлэг өвс хаанаас гарчихдагбилээ?" гэхэд эзэн нь тэдэнд
"Дайсан үүнийг хийжээ" гэв. Боолууд нь "Тэгвэл бид явж тэдгээрийг зулгааж
овоолохыг та хүсээ юү?" гэсэнд тэр "Хэрэггүй, та нар зэрлэг өвс зулгаах гээд
буудайг хамтад нь зулгаачихаж магад. Ургац хураатал хамтдаа ургаг. Ургац
хураах цагт би хадаххүмүүстээ «Эхлээд зэрлэг өвсийг зулгааж, боогоод шатаахад
бэлэн болго. Харин буудайг цуглуулж амбаарт хийцгээ» гэж хэлнэ" гэв.
Есүс өөр сургаалт зүйрлэл айлдруун
— Тэнгэрийн хаанчлал бол хүн талбайдаа тарьсан гичийн үртэй төстэй. Энэ нь
бусад бүх үрнээс жижигхэн боловч ургахдаа ургамлаас ч илүү томорч, мод болон
ургадаг тул тэнгэрийн шувууд ирж, мөчрүүд дээр нь үүрээ засдаг юм гэлээ.
Өөр сургаалт зүйрлэлээр
— Тэнгэрийн хаанчлал бол гурван хэмжүүр гурилыг бүхэдд нь исгэхээр нэгэн
эмэгтэйн хийсэн хөрөнгөтэй төстэй гэж Есүс хэлэв.
Есүс хурсан олонд сургаалт зүйрлэлээр энэ бүхнийг айлдсан бөгөөд сургаалт
зүйрлэлгүйгээр юу ч ярьсангүй. Энэ нь эш үзүүлэгчээр хэлүүлсэн нь биелэгдэхийн
тулд байсан бөгөөд ингэхдээ «Би сургаалт зүйрлэлээр амнээнэ.
Би дэлхийн сууриас эхлэн нууцлагдсан зүйлсийг хэлэх болно»гэсэн байна. Есүс
хурсан олныг орхин, гэрт оров. Шавь нар нь Түүн дээр ирээд,
— Тариан талбай дахь зэрлэг өвсний тухай сургаалт зүйрлэлийг бидэнд тайлбарлаж
өгөөч гэхэд нь Тэр
— Сайн үрийг таригч нь Хүний Хүү, талбай нь дэлхий, сайн үрүүд нь хаанчлалын
хөвгүүд, зэрлэг өвсний үрүүд нь хорон нэгний хөвгүүд, тэдгээрийг тарьсан дайсан
нь диавол, ургац нь энэ үеийн төгсгөл, тариа хадагсад нь тэнгэр элч нар юм. Тиймээс зэрлэг өвсийг зулгааж шатаах адил энэ үеийн төгсгөл тийнхүү байх болно.
Хүний Хүү тэнгэр элч нараа илгээхэд тэд хамаг бүдрүүлэх саад болоод ѐс бусыг
үйддэгч хүмүүсийг Түүний хаанчлалаас гаргаж бөөгнүүлээд галтай зууханд хаяна.
Тэнд тэд уйлна, шүдээ хавирна. Тэгэхэд зөвт хүмүүс нь Эцэгийнхээ хаанчлалд
нар мэт гийх болно. Сонсох чихтэй нь сонсогтун.
Тэнгэрийн хаанчлал бол талбайд нуусан эрдэнэ лугаа адил юм. Түүнийг хүн
олоод нууж, баярласандаа явж, өөрт байгаа бүхнээ зараад, тэрхүү талбайг худалдан
авна.
Бас тэнгэрийн хаанчлал бол сайн сувд хайгч худалдаачинтай адил юм. Их
үнэтэй ширхэг сувдыг олоод, тэр явж, өөрт байсан бүхнээ зарж түүнийг авна.
Мөн тэнгэрийн хаанчлал бол төрөл бүрийн загас барихаар тэнгист хаясан
загасны асар том тортой адил юм. Тор дүүрмэгц, тэд түүнийг эрэг дээр татаж
гаргаад, сайн загасыг нь саванд хийн, харин мууг нь хаяна. Энэ үеийн төгсгөл ч
мөн ийм байх болно. Тэнгэр элч нар ирж, зөвт хүмүүсийн дундаас муу хүмүүсийг
ялгаж, тэднийг галтай зууханд хаяна. Тэнд тэд уйлж, шүдээ хавирах болно.
Та нар энэ бүхнийг ойлгов уу? гэхэд, тэд Түүнд
— Тийм ээ гэв. Хэгтэл Есүс тэдэнд
— Иймээс тэнгэрийн хаанчлалын шавь болсон хуулийн багш бүхэн эрдэнийн
сангаасаа хуучныг хийгээд шинийг гаргах өрхийн тэргүүлэгчтэй адил юм гэв.
Есүс эдгээр сургаалт зүйрлэлүүдийг ярьсныхаа дараа тэндээс явав. Тэр
төрөлх хотдоо ирээд, синагогт нь тэднийг сургахад тэд гайхшран
— Энэ мэргэн ухаан, эдгээр гайхамшигт хүчийг энэ хүн хаанаас авсан юм бол? Энэ чинь мужааны хүү биш бил үү? Эхийг нь Мариа, дүү нарыг нь Иаков, Иосеф,
Симон, Иуда гэдэг биш бил үү? Охин дүү нар нь бүгд бидэнтэй хамт байгаа биз
дээ? Тэгвэл энэ хүн тэр бүхнийг хаанаас авав? гэцгээв. Тэд Түүнд гомдов. Харин
Есүс тэдэнд
— Эш үзүүлэгч нь төрөлх нутаг, гэрийнхнээсээ өөр газар л хүндлэгддэг юм гэж
айлдав. Тэдний итгэлгүй байдлаас болж Тэр тэнд олон гайхамшиг үйлдсэнгүй.

Тэр үед захирагч Херод Есүсийн тухай сураг сонсов. Херод зарц нартаа
— Энэ бол баптисм хүртээгч Иохан мөн. Тэр үхлээс амилжээ. Түүний дотор
гайхамшигт хүч үйлчилж байгаагийн учир нь энэ юм гэжээ. Учир нь Херод дүү
Филипийнхээ эхнэр Херодиагаас болж Иоханыг бариулж шоронд хорьсон байлаа. Яагаад гэвэл Иохан Херодод
— Та хууль бусаар Херодиаг авсан байна гэж хэлсэн ажээ. Хэдийгээр тэр Иоханыг
алахыг хүссэн боловч хурсан олноос айж байлаа. Учир нь тэд Иоханыг эш үзүүлэгч
гэж үздэг байв. Харин Херодын төрсөн өдрөөр Херодиагийн охин олны өмнө
бүжиглэж, Херодод таалагдав. Тиймээс Херод түүнд юу гуйсныг чинь өгье гэж
андгайлан амлав. Охин эхийнхээ ятгаснаар
— Энэ царан дээр баптисм хүртээгч Иоханы толгойг тавиад надад өгөөч гэж гуйжээ.
Хэдийгээр хаан харууссан боловч андгайлсан бөгөөд хамт байсан зочдоос зовж
өгтүгэй хэмээн тушаав. Ингээд тэр хүн илгээж Иоханыг шоронд цаазлуулжээ. Толгойг нь царан дээр авчирж охинд өгсөнд тэр эхдээ аваачиж өгөв. Иоханы шавь
нар ирээд биеийг нь аван оршуулаад, явж Есүст мэдэгдэв.
Есүс үүнийг сонсоод тэндээс гарч завиар зэлүүд газар уруу ганцаараа явжээ.
Хурсан олон сонсоод, хотоос гарч Түүнийг явганаар дагалаа. Эрэг дээр гарахдаа
Есүс асар олон хүн байхыг хараад тэднийг ихэд өрөвдөн, өвчтөнүүдийг нь эдгээв. Орой болох үед шавь нар нь Түүн дээр ирж,
— Энэ газар зэлүүд, мөн цаг хэдийнээ талийжээ. Хурсан олныг тараан явуулаач!
Тэгвэл тэд гацаанууд уруу явж, өөрсөддөө хоол хүнс худалдаж авах болно шүүдээ
гэцгээв. Харин Есүс тэДэнд
— Тэд явах хэрэггүй. Та нар тэдэнд идэх юм өг гэхэд, тэд Түүнд
— Бидэнд өрдөө л таван талх, хоѐрхон загас байна гэсэнд
— Нааш нь аваад ир гэж Тэр хэлэв. Есүс хурсан олонд зүлэг ногоон дээр
суухыг тушаагаад таван талх, хоѐр загасыг авч, тэнгэр өөд ширтэж, хүнсийг ерөөгөөд
талхаа хувааж шавь нартаа өгөв. Шавь нар нь хурсан олонд өгөхөд тэд бүгд
идэж, цаджээ. Тэгээд тэд үлдэгдэл өвдөл цөвдлийг нь цутлуулахад арван хоѐр сагс
дүүрэв. Тэнд эмэгтэйчүүд, хүүхдүүдээс гадна таван мянга орчим эрчүүд байж
идсэн ажээ.
Есүс хурсан олныг явуулах зуураа даруй шавь нарыгаа завинд нь албадан
суулгаж, Өөрийнхөө түрүүнд тэднийг нөгөө эрэг уруу явуулав. Хурсан олныг
явуулсны дараа Тэр ганцаараа залбирахаар ууланд гарчээ. Орой болоход тэр тэнд
ганцаараа байв. Харин завь хэдийнээ эргээс олон бээр холдсон байв. Салхи
өөдөөс нь салхилж байсан тул давалгаанд түрэгдэн байлаа. Шөнийн дөрөвдүгээр
манааны үед Тэр нуурын дээр алхан тэднийг зүглэн ирж явав. Нууран дээр алхаж
яваа Түүнийг хараад шавь нар нь сандарч,
— Энэ чинь хий үзэгдэл байна гээд айснаасаа болж хашхиралдав. Харин тэр
даруй Есүс тэдэнд
— Зоригтой бай. Би байна. Бүү ай гэжээ. Петр Түүнд
— Эзэн, хэрэв Та мөн юм бол, усан дээр алхаж Өөр уруу тань ирэхийг надад
тушаагаач гэхэд Тэр
— Ир гэлээ. Петр завинаасаа гарч, усан дээр алхлан Есүс уруу явав. Харин Петр
салхи хараад, айн, живж эхлэв. Тэгээд
— Эзэн, намайг авраач гэж орилоход нь, Есүс тэр даруй гараа сунган, түүнийг
зууран,
— Бага итгэлт минь, чи юунд эргэлзэв? гэжээ. Тэр хоѐрыг завин дээр гарахад,
салхи зогсжээ. Завин дээр байсан хүмүүс Түүнд мөргөж
— Та бол үнэхээр Бурханы Хүү мөн гэцгээв.
Тэгээд тэд нуурыг гаталж, Геннесаретын нутагт хүрчээ. Тэр нутгийн хүмүүс
Түүнийг таниад, хавь орчмынхоо бүх газарт хүн илгээж өвчтэй хүн бүрийг Түүн уруу
авчирлаа. Тэд зөвхөн дээлийнх нь хормойд гар хүрэхийг л гуйж байв. Тэгээд
хүрсэн бүхэн эдгэж байлаа.

Тэгтэл Иерусалимаас хэсэг фарисайчууд болоод хуулийн багш нар Есүс дээр
ирж,
— Таны шавь нар юунд ахмадын ѐс заншлыг зөрчинө вэ? Тэд талх идэхдээ гараа
угаахгүй юм гэцгээхэд Тэр хариуд нь тэдэнд
— Яагаад та нар өөрсдөө ѐс заншлынхаа төлөө Бурханы тушаалуудыг зөрчинө вэ? Бурхан "Эцэг, эхээ хүндэл", "Эцэг, эхээ муугаар хэлэгчийг ал" гэж айлдсан. Гэтэл
та нар "Хэрэв хэн эцэг, эсвэл эхдээ «Та нарт тусалж магадгүй байсан өөрийн ямар
чзүйлээ Бурханд өргөсөн» гэж хэлнэ, тэр нь эцгээ, эсвэл эхээ хүндлэх хэрэггүй"
гэдэг. Та нар ийнхүү ѐс заншлынхаа төлөө Бурханы үгийг хүчингүй болголоо. Зальхай хүмүүс ээ, Исаиа та нарын тухай зөв эш үзүүлсэн юм. Ингэхдээ8 "Энэ ард
түмэн Намайг амаараа хүндэлдэг. Гэвч тэдний зүрх Надаас алс хол байдаг. Тэд
хүнээс гарсан тушаал зааврыг сургаж, Надад дэмий хоосноор мөргөж байна" гэсэн
гэв. Хурсан олныг Тэрээр Өөр уруутаа дуудсаны дараа тэдэнд
— Сонс, ухаар. Аманд орсон юм хүнийг бузарладаггүй, харин амнаас гарч буй нь
хүнийг бузарладаг юм гэхэд шавь нар нь ойртож очоод Түүнд
— Энэ үгсийг тань сонсоод фарисайчууд гомдсоныг Та мэдэв үү? гэжээ. Харин
Есүс хариуд нь
— Тэнгэрлэг Эцэгийн минь тариагүй алив ургамал үндсээрээ сугалагдана. Тэднийг орхи. Тэд бол сохруудыг удирддаг сохрууд юм. Хэрэв сохор нь сохроо
удирдвал, тэд хоѐул нүхэнд унах болно гэхэд, Петр Түүнд
— Энэ сургаалт зүйрлэлийг бидэнд тайлбарлаж өгөөч гэсэнд,Тэр
— Та нар мөн л ойлгохгүй хэвээр байна уу? Ам уруу орох алив зүйл гэдсэнд
ороод арилдгийг ойлгохгүй байна гэж үү?
Харин амнаас гарах зүйл зүрхнээс гарч, тэдгээр нь хүнийг бузарладаг. Зүрхнээс хорон муу бодол, аллага, завхайрал, садар самуун, хулгай, худал гэрчлэл,
гүтгэлэг зэрэг нь гардаг. Эдгээр нь хүнийг бузарладаг. Харин гараа угаалгүй идэх
нь хүнийг бузарладаггүй гэжээ.
Есүс тэндээс явж, Тир болон Сидоны нутагт ирэв. Нэгэн Канаан эмэгтэй тэр
мужаас ирж,
— Давидын Хүү Эзэн, намайг өршөөгөөч. Охиныг маань чөтгөр хэрцгийгээр эзэмдэж
байна гэж орилов. Харин Есүс туүнд нэг ч үг хэлсэнгүй. Тэгтэл шавь нар нь ирээд,
Түүнээс
— Түүнийг явуулаач. Тэр эмэгтэй бидний араас хашхирсаар байна шүү дээ гэж гуйв.
Гэтэл Есүс
— Би Израилийн гэрийн зөвхөн алдагдсан хонинууд уруу илгээгдсэн юм гэсэн боловч өнөөх эмэгтэй дөхөж ирээд, Түүний өмнө мөргөж,
— Эзэн, надад туслаач гэхэд, Есүс
— Хүүхдүүдийн талхыг авч, нохдод хаяж өгөх нь сайн хэрэг бишээ гэв. Харин тэр
— Тийм ээ, Эзэн. Гэвч ноход ч эздийнхээ ширээнээс унасан үйрмэгээр хооллодог
шүү дээ гэсэнд, Есүс
— Эмэгтэй ээ, итгэл чинь агуу юм. Чиний хүссэнээр бүтэг гэхэд, охин нь тэр дороо
эдгэрчээ.
Тэгээд Есүс тэндээс явж, Галилын нуурын хавьд ирээд, ууланд гарч тэндээ сууж
байлаа.
Маш олон хүн Түүн дээр доголон, тахир дутуу, сохор, дүлий болон олон хүнийг
авч ирээд хөл дор нь тавилаа. Тэр тэднийг эдгээв. Хэлгүйчүүдийн ярихыг, тахир
дутуу хүмүүсийн эрүүл болохыг, хазгар доголонгуудын явахыг, сохруудын харахыг
хурсан олон үзээд гайхан, Израилийн Бурханыг алдаршуулав.
Есүс шавь нараа Өөр дээрээ дуудаад, тэдэнд
— Би энэ хурсан олныг өрөвдөж байна. Тэд надтай хамт гурван өдрийн турш байж,
ямар ч идэх юмгүй болжээ. Би тэднийг өлөн зэлмүүн явуулмааргүй байна. Тэд
замдаа сульдах вий гэхэд нь, шавь нар нь Түүнд
— Бид энэ зэлүүд газар ийм олон хүмүүсийг цатгах талхыг хаанаас олох билээ?
гэсэнд, Есүс
— Та нарт хэдэн талх байна? гэв. Тэд
— Долоо. Бас хэдэн жижиг загас байна гэлээ. Тэр хурсан олонд газар суухыг
тушаагаад, долоон талх, мөн загасыг авч талархал өргөн хуваагаад, шавь нартаа
өгч эхэлсэнд тэд хүмүүст тараан өгөв. Бүгд идэж цадаад үлдсэн хэлтэрхийнүүдийг
цуглуулахад долоон том сагс дүүрсэн байлаа. Эмэгтэйчүүд, хүүхдүүдээс гадна
тэнд байсан дөрвөн мянган эрчүүд идсэн юм. Тэгээд хурсан олныг явуулаад, Тэр
завинд сууж, Магаданы нутагт очив.

Фарисай болон садукайчууд ирээд Түүнийг сорьж тэнгэрээс тэмдэг үзүүлэхийг
гуйв. Есүс тэдэнд хариуд нь
— Орой болохоор та нар "Тэнгэр улаарч байна. Цэлмэг болох нь" гэдэг. Өглөө нь
"Тэнгэр улаан, бүрхэг байна, өнөөдөр шуургатай байх нь" гэж ярьдаг. Та нар
тэнгэрийн байдлыг ялган мэдэж чаддаг хэрнээ цаг үеийн тэмдгүүдийг ялгаж эс чадна
уу? Бузар болон завхай үеийнхэн тэмдгийг эрэлхийлдэг. Ионагийн тэмдгээс гадна
өөр тэмдэг өгөгдөхгүй гэж хэлээд Тэр тэднийг орхин явлаа.
Шавь нар нь нөгөө талд ирэхдээ талх авчрахаа мартсан ажээ. Есүс тэдэнд
— Фарисай болон садукайчуудын хөрөнгөнөөс сэрэмжил, болгоомжил гэхэд, тэд
өөр хоорондоо
— Энэ нь бид талх аваагүйгээс болсон хэрэг гэцгээв. Харин Есүс үүнийг мэдээд
— Итгэл багатай хүмүүс ээ, та нар чинь юунд хоорондоо талх байхгүйгээ ярилцана
вэ? Одоо хүртэл та нар ойлгож ч, санаж ч чадахгүй байгаа юм уу? Таван талхаар
таван мянган хүнийг хооллоход хичнээн сагс цуглуулсан билээ? Эсвэл долоон
талхыг дөрвөн мянган хүнд өгч, хичнээн том сагс цуглуулснаа ч санахгүй байна уу?
Би та нарт талхны тухай яриагүйг яагаад ойлгодоггүй юм бэ? Харин фарисай
болоод садукайчуудын хөрөнгөнөөс болгоомжил гэв. Тэгэхэд л тэд Есүс талхны
хөрөнгөнөөс биш, харин фарисай болон садукайчуудынсургаалаас болгоомжил гэж
айлдсаныг ухаарав.
Есүс Цезарь Филипийн нутагт очих үедээ шавь нараасаа
— Хүмүүс Хүний Хүүг хэн гэж ярьж байна? гэж асуув. Тэгэхэд нь тэд
— Зарим нь баптисм хүртээгч Иохан, зарим нь Елиа, харин зарим нь Иеремиа эсвэл
эш үзүүлэгчдийн нэг гэж ярьдаг гэхэд,Тэр
— Харин та нар Намайг хэн гэж хэлэх вэ? гэсэнд, Симон Петр
— Та бол Христ, амьд Бурханы Хүү мөн гэв. Есүс түүнд хариуд нь
— Бариона Симон оо, чи ерөөлтэй еэ! Учир нь үүнийг чамд мах цус нь биш, харин
тэнгэр дэх Миний Эцэг илчилсэн юм. Би мөн чамд хэлье. Чи бол Петр. Энэ хадан
дээр Би Өөрийн чуулганыг босгох бөгөөд түүнийг Үхэгсдийн орны хаалга дийлэхгүй.
Би чамд тэнгэрийн хаанчлалын түлхүүрийг өгнө. Чи газар дээр юут холбоно, тэр
нь тэнгэрт холбогдоно. Газар дээр юуг тайлна, тэр нь тэнгэрт тайлагдах болно гэлээ.
Тэгээд Тэр Өөрийг нь Христ мөн гэдгийг хэнд ч хэлэх ѐсгүйг шавь нартаа
анхааруулав.
Тэр цагаас эхлэн Есүс Христ шавь нартаа Өөрийн Иерусалим уруу явах,
ахлагчид, ахлах тахилч нар болон хуулийн багш нараас их зовлон амсах, алуулах,
гурав дахь хоног дээрээ амилах ѐстойгоо илэрхийлж эхлэв. Петр Түүнийг татаж
— Эзэн минь, Таныг Бурхан өршөөг. Ийм юм Танд хэзээ ч тохиолдохгүй гэж зэмлэж
эхэлсэнд, Тэр эргэж Петрт
— Миний араас зайл, Сатан аа! Чи Надад бүдрэх чулуу болж байна. Учир нь чи
Бурханы юмыг бус, харин хүнийхийг л боддог гэлээ. Тэгээд Есүс шавь нартаа
— Хэрэв хэн нэг нь Миний араас явахыг хүсвэл, тэр нь өөрийгөө үгүйсгэг.
Загалмайгаа үүрч, Намайг дагаг. Учир нь хэн өөрийнхөө амийг аврахыг хүснэ, тэр
хүн түүнийгээ аддана. Харин хэн Миний төлөө өөрийн амийг аддана, тэр хүн
түүнийгээ олно. Учир нь хүн бүх дэлхийг олж авсан ч амиа аддвал ямар ашиг
байх билээ? Эсвэл амийнхаа оронд юугаа өгөх билээ? Учир нь Хүний Хүү тэнгэр
элч нарын хамт Эцэгийнхээ алдрын дотор ирж, хүн бүрд үйлсийнх нь дагуу хариуг
өгнө. Үнэнээр Би та нарт хэлье. Энд зогсож байгаа хүмүүсээс зарим нь Хүний Хүүг
хаанчлалынхаа дотор ирэхийг харах хүртэл үхлийг үл амсана гэж айлдав.

Зургаан өдрийн дараа Есүс Петр, Иаков болон түүний дүү Иохан нарыг
дагуулан өндөр ууланд гарчээ. Тэр тэдний өмнө хувирч өөрчлөгдөв. Түүний нүүр
нар мэт гэрэлтэж, хувцас нь гэрэл мэт цагаан болсон байлаа. Харагтун. Мосе,
Елиа нар Түүнтэй ярилцаж байгаа нь тэдэнд үзэгдэв. Петр Есүст
— Эзэн, энд байгаа маань бидэнд сайн боллоо. Хэрэв Таныгхүсвэл энд гурван цацар
барьж өгье. Нэгийг нь Танд, нэгийг нь Мосед, нэгийг нь Елиад зориулъя гэв. Тийн
ярьж байтал харагтун, гэрэлт үүл тэднийг бүрхэн авахад үүлнээс
— Энэ бол Миний хайрт Хүү мөн. Түүнд Миний таалал оршдог. Түүнийг сонсогтун гэх
дуу гарав. Шавь нар үүнийг сонсоод нүурээрээ унаж, ихэд айв. Есүс ирж тэдэнд
гар хүрч
— Бос, бүү ай гэлээ. Тэд толгойгоо өргөн харахад, Есүсээс өөр хэнийг ч олж
харсангүй.
Тэд уулаас бууж явахад Есүс тэдэнд
— Хүний Хүүг үхэгсдээс амилтал энэ үзэгдлийг хэнд ч бүү хэл гэж тушаав. Шавь
нар нь Түүнээс
— Тэгвэл яагаад хуулийн багш нар Елиаг эхэнд ирэх ѐстой гэдэг юм бэ? гэж асуухад,
тэр хариуд нь
— Елиа үнэхээр ирж, бүтдийг сэргээх болно. Харин Би та нарт хэлье. Елиа
хэдийнээ ирсэн. Тэд түүнийг таниагүй бөгөөд хүссэн бүхнээ туүнд хийсэн. Түүнчлэн
Хүний Хүү тэдний гарт зовох болно гэж айддав. Тэгэхэд л баптисм хүртээгч
Иоханы тухай Тэр ярьсныг шавь нар нь ойлгожээ.
Тэднийг хурсан олон уруу ирэх үед нэгэн хүн Түүнийг тосон очоод өмнө нь сөхрөн,
— Эзэн, миний хүүг өршөөгөөч. Хүү маань солиотой. Тэр их өвчтэй байна. Гал
усанд байнга унаж ойчдог юм. Би түүнийг Таны шавь нар дээр авчирсанд тэд
эдгээж чадсангүй гэв. Есүс
— Итгэлгүй, тэрслүү үеийнхэн. Хэдий болтол би та нартай байх юм бэ? Хэдий
болтол та нарыг тэсвэрлэх юм бэ? Түүнийг Над уруу аваад ир гээд, Есүс түүнийг
зэмлэсэнд, чөтгөр түүнээс гарч, хүү тэр мөчөөс эхлэн эдгэрэв.
Тэгтэл шавь нар нь Есүс уруу хувьчлан ирж,
— Бид яагаад түүнийг хөөн гаргаж чадсангүй вэ? гэж асуусанд, Есүс
— Итгэл чинь бага учраас. Үнэнээр Би та нарт хэлье. Хэрэв гичийн үр төдийхөн итгэл
та нарт байвал, энэ ууланд "Эндээс тийшээ нүү" гэж хэлбэл тэр нь нүүнэ. Та нарт
боломжгүй юм гэж байхгүй болно. Гэвч энэ төрлийн чөтгөр нь мацаг барилт,
залбирлаар л гардаг хэмээн айлдав.
Тэднийг Галилд цугтаа байхад нь Есүс тэдэнд
— Хүний Хүү хүмүүсийн гарт тушаагдах болно. Тэд Түүнийг алах бөгөөд Тэр гурав
дахь өдрөө амилна гэхэд тэд ихэд гашуудлаа.
Тэднийг Капернаумд ирэхэд нь хоѐр драхмын татвар хураагч нар Петр дээр ирээд
— Танай багш чинь хоѐр драхмын татвараа төлдөггүй юм уу? гэсэнд, Тэр
— Төлдөг гэв. Тэгээд Петрийг гэрт ороход Есүс түрүүлэн түүнд
— Симон оо, чи юу гэж боддог вэ? Газрын хаад хэнээс гааль, эсвэл албан татварыг
авдаг вэ? Өөрсдийн хөвгүүдээс үү, эсвэл гадны хүмүүсээс үү? гэхэд тэр
— Гадны хүмүүсээс гэж хариулахад Есүс
— Тэгвэл хөвгүүд нь чөлөөлөгдсөн байх нь. Гэвч бид тэднийг гомдоохгүйн тулд чи
тэнгис уруу явж, дэгээ хая. Эхний барьсан загасны амыг нээж үзвэл дөрвөн драхмын
нэг зоосыг олно. Түүнийг авч Миний өмнөөс болон өөрийнхөө өмнөөс тэдэнд
аваачиж өг гэж айлджээ.

Тэр үед шавь нар нь Есүс уруу ирж,
— Тэнгэрийн хаанчлалд хэн хамгийн агуу нь байх вэ? гэж асуужээ. Тэр нэгэн
хүүхдийг Өөр уруугаа дуудаад, тэдний дунд зогсоож айлдсан нь
— Үнэнээр Би та нарт хэлье. Та нар өөрчлөгдөж, хүүхдүүдтэй адил болохгүй бол,
тэнгэрийн хаанчлалд орохгүй. Иймээс хэн өөрийгөө энэ хүүхэд адил даруу
болгоно, тэр нь тэнгэрийн хаанчлалд хамгийн агуу нь болно. Миний нэрээр ийм
хүүхдийг хүлээн авсан хэн боловч Намайг хүлээн авсан хэрэг. Харин хэн Надад
итгэгч эдгээр багачуудаас нэгийг нь бүдрүүлнэ, түүний хувьд хүзүүндээ тээрмийн
хүнд чулуу зүүгээд тэнгисийн гүнд живсэн нь дээр.
Бүдрүүлэх сааднуудынхаа улмаас ертөнц золгүй еэ! Юу гэвэл бүдрүүлэх саад ирэх
нь зайлшгүй бөгөөд харин бүдрүүллийг гүйцэлдүүлэгч тэр хүн золгүй еэ! Хэрэв гар
чинь, эсвэл хөл чинь чамайг бүдрүүлбэл, тас цавчинхая. Хоѐр гартайгаа, эсвэл хоѐр
хөлтэйгөө мөнхийн галд хаягдсанаас гаргүй, эсвэл хөлгүйгээр аминд орох нь чамд
дээр. Хэрэв нүд чинь чамайг бүдрүүлбэл, ухаж хая. Хоѐр нудтэйгээр галт тамд
хаягдсанаас нэг нүдтэй аминд орох нь чамд дээр. Та нар эдгээр багачуудын
нэгийг нь ч бүү басамжил. Би та нарт хэлье. Тэнгэр дэх тэдний тэнгэр элч нар нь
тэнгэрт байгаа Миний Эцэгийн нүүрийг байнга хардаг юм. Учир нь Хүний Хүү
аддагдсаныг аврахаар ирсэн юм Та нар юу гэж бодож байна вэ? Хэрэв хэн нэгэн
хүн зуун хоньтой байтал, тэднээс нэг нь төөрвөл, тэр ерэн есөн хонио ууланд
орхичихоод төөрсөн нэгийг хайхаар явахгүй гэж үү? Үнэнээр Би та нарт хэлье.
Хэрэв тэр олчихвол, төөрөөгүй ерэн есөн хониноосоо илүүгээр түүнд баярлах болно.
Тиймд эдгээр багачуудаас хэн нэг нь эрсдэх нь тэнгэрт байгаа Эцэгийн тань хүсэл
биш юм.
Хэрэв ах дүү чинь нүгэл үйлдвэл, явж түүнтэй ганцаарчлан уулзан зэмлэ. Хэрэв
тэр чамайг сонсвол, чи ах дүүгээ олж авсан хэрэг. Харин тэр үл сонсвол,
өөртэйгөө хамт нэг юмуу хоѐр ах дүүгээ дагуул. Тэгвэл хоѐр буюу гурван гэрчийн
амаар хэрэг нь бүрэн нотлогдох болно. Хэрэв тэр тэднийг сонсохоос татгалзвал,
чуулганд хэл. Хэрэв чуулганыг хүртэл сонсохоос татгалзвал, тэр чиний хувьд харь
үндэстэн болоод татвар хураагч мэт байг. Үнэнээр Би та нарт хэлье. Танар газар
дээр юуг холбоно, тэр нь тэнгэрт холбогдох бөгөөд газар дээр юуг тайлна, тэр нь
тэнгэрт мөн тайлагдах болно. Би та нарт дахин хэлье. Хэрэв та нараас хоѐр чинь
ямар нэгэн зүйлийг гуйх талаар газар дээр санаа нийлбэл, тэнгэр дэх Миний Эцэг
үүнийг нь тэдний төлөө биелүүлэх болно. Учир нь хоѐр буюу гурван хүн Миний
нэрээр хаана цуглана, тэнд Би тэдний дунд байна гэж айлдав.
Дараа нь Петр ирж Түүнд
— Эзэн, ах дүү маань миний эсрэг нүгэл үйлдэхэд би хэдэн удаа түүнийг уучлах вэ?
Долоон удаа юу? гэхэд нь Есүс айлдсан нь
— Би чамд долоон удаа гэж хэлэхгүй. Харин дал дахин долоон удаа гэж хэлье. Иймээс тэнгэрийн хаанчлалыг боолуудтайгаа тооцоо хийхийг хүссэн нэгэн хаантай
зүйрлэж болно. Тэр тооцоо хийж эхлэх үед арван мянган талантын өртэй нэгийг
нь түүн уруу аваачив. Харин түүнд өрөө төлөх юм байхгүй тул эзэн нь түүнийг
эхнэр, хүүхдүүдийнх нь хамт хамаг юмтай нь худалдаад өрийг нь барагдуулахыг
тушаажээ. Боол нь сөхрөн унаж, сунан мөргөөд түүнээс "Намайг тэвчин хүлцэнэ
үү. Би танд бүгдийг буцааж төлнө" гэж гуйхад тэрхүү боолын эзэн нь түүнийг ихэд
өрөвдөөд суллаж, өрийг нь хэлтрүүлжээ. Харин өнөөх боол гадагш гараад, өөрт
нь зуун денарын өртэй байсан өөрийнхөө анд нөхөр болох нэгэн боолыг олж хараад,
барин авч хоолойг нь шахаж, "Өрөө төл" гэв. Харин анд нөхөр нь болох тэр боол
сөхрөн унаж, түүнээс гуйн "Намайг тэвчин хүлцээч. Чамд буцааж төлнө" гэж хэлжээ.
Тэр үүнийг хүсээгүй учраас явж, түүнийг өр ширээ буцааж төлтөл нь шоронд
хориулав. Түүний бусад найз боолууд нь болсон явдлыг хараад ихэд гуниж, эзэн
дээрээ очиж болсон бүгдийг нь мэдэгджээ. Тэгтэл эзэн нь нөгөөх боолыг дуудаад,
түүнд "Бузар муу боол оо, чи надаас гуйсан тул би бүх өрийг чинь хэлтрүүлсэн. Би
чамайг өршөөсний адил чи бас анд нөхөр чинь болох тэр боолыг өршөөх ѐстой
байсан бус уу?" гээд, ихэд хилэгнэн уурлаж, өр ширээ бүгдийг буцаан төлөх
хүртэл нь түүнийг зандалчинд тушаажээ. Түүнчлэн хэрэв та нарын нэг бүр чинь ах
дүүгээ зүрх сэтгэлээсээ уучлахгүй бол Миний тэнгэрлэг Эцэг ч та нарт мөн тэгж
хандах болно гэлээ.

Есүс эдгээр үгээ айлдсаныхаа дараа, Галилаас явж, Иорданы тэртээх Иудейн
нутагт ирэв. Үй олон хүмүүс Түүнийг дагахад тэнд Тэр тэднийг эдгээжээ.
Түүн дээр хэсэг фарисайчууд ирээд, Түүнийг сорьж,
— Ямар нэг шалтгаанаар эхнэрээсээ салах нь хуулийн дагуу мөн үү? гэж асуухад Тэр хариуд нь
— Бүтээгч анхнаасаа тэднийг эр, эмээр нь бүтээснийг та нар уншаагүй гэж үү? гээд
— Тиймээс эр хүн эцэг эхээ орхин эхнэртэйгээ нийлж, хоѐулаа нэг бие махбод
болдог. Тиймд тэд цаашид хоѐр бус, харин нэг бие махбод юм. Иймээс Бурханы
хамтад нь нийлүүлснийг хэн ч бүү салгаг гэж айлдав. Гэтэл тэд Түүнд
— Тэгвэл Мосе яагаад эхнэртээ салалтыг гэрчилсэн бичиг өгөөд, түүнийг явуулахыг
тушаасан юм бэ? гэхэд, Тэр тэдэнд
— Яагаад гэвэл та нарын зүрх хатуу тул Мосе эхнэрээсээ салахыг та нарт
зөвшөөрсөн юм. Гэвч анхнаасаа ийм байгаагүй. Би та нарт хэлье. Хэн садар
самуунаас өөр шалтгаанаар эхнэрээсээ салж, өөр эмэгтэйтэй гэрлэнэ, тэр нь
завхайрсан болно гэв. Шавь нар нь Түүнд
— Хэрэв нөхөр эхнэрийн харьцаа ийм байвал, гэрлэхгүй байсан нь дээр юм гэхэд харин Есүс тэдэнд
— Ингэж хэлэхийг бүх хүн хүлээн зөвшөөрч чадахгүй, харин энэ нь өгөгдсөн хүмүүс л
чадна. Учир нь эхийнхээ хэвлийгээс төрөхдөө тайган төрсөн хүн байдаг.
Хүмүүсийн тайган болгосон тайган хүмүүс ч байдаг. Мөн тэнгэрийн хаанчлалын
төлөө өөрсдийгөө тайган болгосон тайган ч байдаг юм. Үүнийг хүлээж авах
чадвартай нэг нь хүлээн аваг гэж айлдав.
Есүсийн гарыг нь тавиулж, тэдний төлөө залбируулахын тулд хүмүүс Түүн дээр
хүүхдүүдийг авчирсанд шавь нар тэднийг зэмлэжээ. Харин Есүс
— Хүүхдүүдийг зөвшөөр, Над уруу ирэхийг бүү болиул. Учир нь тэнгэрийн хаанчлал
бол эдний адил хүмүүсийнх юм гээд, тэдний дээр гараа тавьсны дараа тэндээс
явав.
Үзэгтүн, нэгэн хүн Түүн уруу ирээд,
— Багш аа, мөнх амийг олохын тул би ямар сайн юм хийх ѐстой вэ? гэж асуухад, Есүс
— Чи Надаас юунд сайн нь юу болох тухай асууна вэ? Сайн нь зөвхөн Ганц байдаг.
Хэрэв чи амьтай болохыг хүсэж байгаа бол тушаалуудыг сахь гэв. Тэр Түүнд
— Алийг нь? гэхэд Есүс
— Чи хүн бүү ал. Чи бүү завхайр. Чи бүү хулгайл. Чи бүү худал гэрчил. Эцэг эхээ
хүндэл. Чи хөршөө өөрийн адил хайрла гэжээ. Өнөөх залуу эр Түүнд
— Энэ бүхнийг би сахьсан. Надад өөр юу дутагдаж байна вэ? гэхэд, Есүс
— Хэрэв чи төгс байхыг хүсэж байвал, явж эд хөрөнгөө зарж ядууст өг. Тэгвэл чи
тэнгэрт эрдэнэстэй болно. Тэгээд ирж, Намайг дага гэлээ. Тэр залуу энэ зааврыг
сонсоод, гунигтайгаар холдон явлаа. Учир нь тэр маш их хөрөнгөтэй нэгэн байжээ.
Есүс шавь нартаа
— Үнэнээр Би та нарт хэлье. Баян хүн тэнгэрийн хаанчлалд орох нь нэн бэрх аж. Би та нарт дахин хэлье. Баян хүн Бурханы хаанчлалд орохоос тэмээ зүүний
сүвэгчээр нэвтрэх нь илүү хялбар гэв. Шавь нар нь үүнийг сонсоод ихэд гайхан
— Тэгвэл хэн аврагдаж чадах вэ? гэцгээхэд Есүс тэднийг хараад,
— Энэ нь хүмүүст боломжгүй, харин Бурханд бүх юм боломжтой гэж айлдав. Тэгтэл Петр Түүнд
— Хараач, бид бүх зүйлсийг орхиод Таныг дагасан. Тэгвэл бидэнд юу байх вэ? гэхэд
Есүс айлдсан нь
— Үнэнээр Би та нарт хэлье. Хүний Хүү Өөрийн сүр жавхлант сэнтийндээ залрах үед
Намайг дагасан та нар ч мөн арван хоѐр Израилийн арван хоѐр овгийг шүүж, арван
хоѐр сэнтий дээр залрах болно. Миний нэрийн төлөө өөрийн гэр орноо, ах дүүсээ,
эгч дүүсээ, эсвэл эцэг эхээ, хүүхдүүдээ, эсвэл эдлэн газраа орхисон хүн бүр зуу
дахин ихийг хүртэх бөгөөд мөнх амийг өвлөх болно. Харин эхэнд байгаа олон хүн
сүүлчийнх, сүүлчийнх нь эхнийх байх болно.

Тэнгэрийн хаанчлал нь усан үзмийн талбайдаа ажиллуулах хүмүүсийг
хөлслөхөөр өглөө эрт гарсан газрын эзэнтэй төстэй юм. Тэр тэдэнд өдрийн нэг
денар өгөхөөр ажилчидтай тохиролцон, тэднийг усан үзмийн тариалан уруугаа
илгээв. Гуравдугаар цагийн орчим тэр гадагш гарч, зах дээр ажилгүй зогсож буй
өөр хүмүүсийг хараад, тэдэнд "Та нар бас усан үзмийн тариалан уруу яв. Би та
нарт шударгаар төлнө" гэсэнд тэд явжээ. Зургадугаарболон есдүгээр цагийн орчим
тэр дахин гадагш гарч, түүнчлэн хүмүүсийг явуулав. Арван нэгдүгээр цагийн орчим
тэр гадагш гарч, зогсож буй өөр хүмүүсийг олж, тэднээс "Та нар чинь юунд энд бүхэл
өдрийн турш ажилгүй дэмий зогсоно вэ?" гэж асуусанд тэд "Биднийг хэн ч
хөлсөлсөнгүй" гэв. Тэгэхэд нь тэр "Та нар бас усан үзмийн тариалан уруу яв" гэлээ. Орой болоход усан үзмийн тариалангийн эзэн даамалдаа "Ажилчдыг дуудаж, эцсийн
бүлгээс эхнийхийг хүртэл хөлсийг нь төл" гэжээ. Арван нэгдүгээр цагийн үед
хөлслөгдсөн нь бүгд нэг нэг денараа хүртэв. Эхэнд ирсэн хүмүүс өөрсдийгөө илүү
ихийг авна байх хэмээн бодсон авч мөн адил нэг нэг денар авчээ. Тэд хөлсөө
аваад газрын эзэнд дургүйцэн, гомдоллож, "Энэ сүүлчийн хүмүүс өрдөө нэг л цаг
ажилласан шүү дээ. Ажлын хүндийг үүрч, өдрийн халуунд ажилласан биднийг
тэдэнтэй адил үнэллээ" гэжээ. Гэвч эзэн тэдний нэгэнд "Анд минь, би чамд ямар ч
буруу юм хийгээгүй. Чи нэг денараар ажиллана гэж надтай тохирсон биш үү? Өөрийнхөө хөлсийг аваад, замаараа явж үз. Харин би энэ сүүлчийн хүнд чамд
өгсөнтэй адил хөлсийг өгөхийг хүсэж байна. Би өөрийнхөө юмыг хүссэнээрээ
зарах нь миний хувьд ѐс бус юм гэж үү? Эсвэл өгөөмөр зангаас минь болж нүдэнд
чинь атаархал хурав уу?" гэжээ. Тиймээс сүүлчийнхнь эхнийх болж, эхнийх нь
сүүлчийнх байх болно гэж айлдав.
Есүс Иерусалим уруу өгсөн явах гэж байхдаа арван хоѐр шавиа дэргэдээ аваад
замдаа тэдэнд
— Харагтун, бид Иерусалимыг зорин явж байна. Хүний Хүү ахлах тахилч нар,
хуулийн багш нарын гарт тушаагдах бөгөөд тэд Түүнийг алахаар яллаж, харь
үндэстэнд тушааж, тэд нараар доромжлуулж, ташуурдуулж, цовдлуулна, Гурав дахь
өдрөө Тэр амилах болно гэлээ.
Тэгтэл Зебедеен хөвгүүдийн эх хөвгүүдийнхээ хамт Түүн дээр ирээд өмнө нь
мөргөж, Түүнд хүсэлт тавив. Есүс түүнд
— Та юу хүсээ вэ? гэхэд тэр
— Та Өөрийнхөө хаанчлалд хоѐр хүүгийн минь нэгийг нь Өөрийнхөө баруун талд,
нөгөөг нь зүүн талдаа суу гэж тушаагаач гэв. Харин Есүс
— Та нар юу гуйж байгаагаа мэдэхгүй байна. Миний уух аяганаас та нар ууж чадах
уу? гэсэнд тэд
— Чадна гэцгээв. Тэр тэдэнд
— Та нар Миний аяганаас ууна. Харин Миний баруун, зүүн талд суухыг чинь Би
шийдэхгүй. Харин энэ бол Миний Эцэгийн бэлтгэсэн хүмүүсийнх юм гэж хэлжээ. Үүнийг сонсоод арав нь ах дүү хоѐрт зэвүүцэв. Харин Есүс тэднийг Өөртөө
дуудаад,
— Харь үндэстний захирагчид тэднийг ноѐрхдог бөгөөд ихэс дээдэс нь тэднийг
захирах эрх мэдэл эдэлдгийг та нар мэднэ. Та нар тэгж болохгүй. Харин та нарын
дунд хэн чинь агуу нэгэн болохыг хүснэ, тэр нь та нарын зарц болог. Та нарын
дунд хэн чинь тэргүүнд байхыг хүснэ, тэр нь та нарын боол болог. Үүнчлэн Хүний
Хүү үйлчлүүлэхийн тулд бус, харин үйлчлэхийн тулд ирсэн бөгөөд амиа олны төлөө
золиос болгон өгөхөөр ирсэн билээ гэв.
Тэднийг Иерихогоос гарч явахад асар олон хүмүүс Түүнийг дагаж байлаа. Үзэгтүн. Замын хажууд суугаа хоѐр сохор Есүсийг дэргэдүүр нь өнгөрөхийг сонсоод,
— Давидын Хүү, Эзэн минь ээ, биднийгээ өршөөгөөч гэж хашхиралдав. Олон
түмэн тэднийг дуугүй бай хэмээн зандарсан боловч тэд улам чангаар
— Давидын Хүү, Эзэн минь ээ, биднийгээ өршөөгөөч гэж хашхирав. Есүс зогсож
тэднийг дуудаад,
— Өөрсдийнхөө төлөө Надаар юу хийлгэхийг хүснэ вэ? гэхэд, тэд
— Эзэн, нүд маань нээгдэхийг бид хүсэж байна гэв. Есүс тэднийг ихэд өрөвдөж,
нүдэнд нь гар хүрэхэд тэр даруй тэд хараа орж Түүнийг дагалаа.

Тэд Иерусалимд ойртон ирж, Чидун уулын бэл дэх Бетфагт очоод, Есүс хоѐр
шавиа илгээхдээ, тэдэнд
— Эсрэг талд чинь байгаа тосгон уруу яв. Тэр даруй та нар нэгэн уяатай илжгийг
дудрантайгаа байгааг олно. Тэднийг тайлаад, Над уруу авчир. Хэрэв хэн нэгэн хүн
та нарт юм хэлбэл, "Эд Эзэнд хэрэгтэй" гэж хэлээрэй. Тэгвэлтэр хүн тэднииг даруй
явуулна гэж айлджээ. Энэ нь эш үзүүлэгчээр хэлүүлсэн нь биелэгдэхийн тул болой.
Юу гэвэл «Сионы охинд хэл. "Харагтун, чиний Хаан чам уруу ирж явна. Илжиг
болон дудранг унаж, эгэл даруухнаар ирнэ"» гэсэн юм. Тэгээд шавь нар явж
Есүсийн захисан ѐсоор гүйцэтгэж, илжгийг дудрантай нь авчрахад тэд дээр нь
дээлүүдээ тохоцгоолоо. Есүс илжгийг унав. Цугласан хүмүүсийн ихэнх нь дээл
хувцсаа зам дээр дэвсэхэд, зарим нь модноос мөчир огтлон зам дээр тавьж байлаа.
Түүний өмнө хойно нь явж буй хурсан олон
— Давидын Хүүд Хосанна! Эзэний нэрээр Ирэгч нь ерөөлтэй еэ! Хамгийн дээдэд
Хосанна! гэж хашхиралдаж байлаа. Түүнийг Иерусалимд ороход бүх хотынхон
үймэлдэж,
— Энэ хэн билээ? гэцгээв. Олон түмэн
— Энэ чинь Галилын Назараас ирсэн эш үзүүлэгч Есүс байгаа юм гэж байв.
Есүс сүмд орж ирээд худалдаачдыг болон худалдан авагсдыг бүгдийг нь хөөн
гаргаж, зоос солигчдын ширээ, тагтаа худалдагсдын сандлыг хөмөрч орхиод, тэдэнд
— "Миний гэр бол залбирлын гэр гэж нэрлэгдэх болно" гэж бичигдсэн байдаг. Гэтэл
та нар үүнийг дээрэмчдийн үүр болгожбайна гэв. Сүмд байхад нь Түүн уруу сохор,
доголон хүмүүс ирэхэд Тэр тэднийг эдгээжээ. Харин ахлах тахилч нар, хуулийн
багш нар Түүний үйлдсэн гайхамшигт зүйлсийг болон сүм дотор
— Давидын Хүүд Хосанна! гэж хашхиралдах хүүхдүүдийг хараад ихэд дургүйцэн Түүнд
— Та эдний юу хэлж буйг сонсож байна уу? гэхэд Есүс
— Тийм ээ, "Нялх, хөхүүл хүүхдүүдийн амнаас магтаалыг Та Өөрийнхөө төлөө
бэлдсэн" гэснийг та нар огт уншаагүй юм уу? гэв. Тэгээд тэднийг орхин хотоос
гарч, Бетанд ирээд тэндээ хоноглов.
Өглөө хот уруу буцахдаа Тэр өлссөн ажээ. Тэгээд замын хажуудах ганц
инжрийн модыг хараад очтол навчнаас өөр юу ч олсонгүй. Есүс тэр модонд
— Чамд үр жимс хэзээ ч бүү ургаг гэхэд тэр даруй инжрийн мод хувхайрчээ. Шавь
нар нь үүнийг хараад мэл гайхаж
— Энэ инжрийн мод яаж ийм хурдан хувхайрав? гэцгээв. Есүс хариуд нь
— Үнэнээр Би та нарт хэлье. Хэрэв та нарт итгэл байгаад эргэлзэхгүй бол зөвхөн энэ
инжрийн модонд тохиолдсоныг үйлдэх байтугай энэ ууланд ч хүртэл "Дээш өргөгдөж
тэнгист хаягд" гэж хэлсэн ч энэ нь биелэх болно. Та нар итгэлтэйгээр залбиран
гуйсан бүх зүйлсээ хүлээн авах болно гэж айлдав.
Түүнийг сүмд ороод сургаал зааж байхад нь ахлах тахилч нар ба олон түмний
ахлагчид Түүн уруу ирж,
— Та ямар эрх мэдлээр эдгээрийг үйлдэнэ вэ? Хэн Танд энэ эрх мэдлийг өгөв? гэж
асуухад Есүс тэдэнд
— Би та нараас бас нэг зүйлийг асууя. Хэрэв Надад хариулбал, Би ч гэсэн ямар эрх
мэдлээр эдгээрийг үйлддэгээ та нарт хэлье. Иоханы баптисм хаанаас эхтэй
байсан бэ? Тэнгэрээс үү, эсвэл хүмүүсээс үү? гэхэд тэд өөр хоорондоо хэлэлцэж
— Хэрэв бид "Тэнгэрээс" гэчихвэл, Тэр бидэнд "Тэгвэл та нар яагаад түүнд итгээгүй
юм бэ?" гэнэ дээ. Хэрэв "Хүмүүсээс" гэвэл, энэ хурсан олон түмнээс бид айж
байна. Учир нь тэд бүгдээрээ Иоханыг эш үзүүлэгч гэж үздэг шүүдээ Гээд, Түүнд
— Бид мэдэхгүй гэж хариулахад нь Есүс ч мөн тэдэнд хэлсэн нь
— Би ч гэсэн ямар эрх мэдлээр эдгээрийг үйлддэгээ та нарт хэлэхгүй. Харин та
нар юу гэж бодож байна? Нэгэн хүн хоѐр хүүтэй байжээ. Тэр ууган хүү уруугаа очиж
"Хүү минь, өнөөдөр явж, усан үзмийн тариалан дээр ажилла" гэсэнд, хүү нь "За"
гэсэн атлаа явсангүй. Мөнөөх хүн удаах хүүдээ мөн тэгж хэлэхэд, хүү нь "Үгүй"
гэжээ. Гэвч дараа нь гэмшиж, ажиллахаар явав. Тэр хоѐрын аль нь эцгийнхээ
хүслийг биелүүлсэн бэ? гэхэд, тэд
— Сүүлчийнх нь гэв. Есүс тэдэнд хандан
— Үнэнээр Би та нарт хэлье. Татвар хураагчид болоод янхнууд та нараас түрүүнд
Бурханы хаанчлалд орох болно. Учир нь Иохан зөвт байдлын замаар та нар уруу
ирсэнд та нар түүнд итгээгүй. Харин татвар хураагчид болоод янхнууд түүнд итгэсэн
юм. Та нар үүнийг үзэхдээ гэмшсэнгүй, дараа нь ч түүнд итгэсэнгүй.
Өөр сургаалт зүйрлэлийг сонсоцгоо. Нэгэн газрын эзэн усан үзмийн мод тариалж,
түүнийгээ тойруулан хашаа барьж, дарс шахагч савыг суулгах нүх ухаж, цамхаг
босгожээ. Тэгээд үунийгээ тариаланчдад түрээслээд, аянд явж гэнэ. Ургац хураах
цаг болоход эзэн усан үзэм авчруулахаар боолуудаа усан үзмийн тариаланчид уруу
илгээжээ. Усан үзмийн тариаланчид боолуудыг нь бариад нэгийг нь зодож, нөгөөг
нь алж, гурав дахийг нь чулуугаар цохив. Эзэн урьд явуулснаас ч олон тооны
боолуудыг дахин илгээсэнд тэд мөн л адил ханджээ. Гэвч дараа нь тэр "Тэд
миний хүүг хүндэлнэ" гээд хүүгээ илгээв. Харин тариаланчид хүүг хараад, өөр
хоорондоо "Энэ чинь өв залгамжлагч байна. Ирэгтүн, туүнийг алж, өвийг нь
булаацгаая" гэжээ. Тэгээд тэд түүнийг бариад усан үзмийн тариалангийн гадна
гаргаж хаяад, түүнийг алав. Тэгвэл усан үзмийн тариалангийн эзэн хүрч ирээд,
тэдгээр тариаланчдыг яах вэ? гэсэнд,«тэд
— Тэр эзэн тэдгээр муу хүмүүсийг муугаар төгсгөж, түүнд хугацаанд нь усан үзмийг
тушаажөгөх өөр тариаланчдад усан үзмийн тариалангаа түрээсэлнэ гэв. Есүс
тэдэнд
— "Барилгачдын голсон Чулуу булангийн тулгуур Чулуу болжээ. Энэ нь Эзэнээс
ирсэн бөгөөд Бидний нүдэнд гайхалтай" гэснийг та нар Судраас огт уншаагүй юу? Иймээс Би та нарт хэлье. Бурханы хаанчлалыг та нараас авч, түүний үр жимсийг нь
ургуулах үндэстэнд өгөх болно. Хэн энэ чулуун дээр унана, тэр хүн хэдэн хэсэг
хэмхрэх бөгөөд хэний дээр энэ чулуу унана, тэр нь хүнийг шороо мэт бутаргана гэж
айддав. Фарисайчууд ба ахлах тахилч нар Түүний сургаалт зүйрлэлүүдийг
сонсоод, Тэр өөрсдийнх нь тухай ярьсныг ойлгов. Тэд Түүнийг барихыг
санаархсан авч, олон түмнээс айж байлаа. Учир нь хүмүүс Түүнийг эш үзүүлэгч гэж
үздэг байв.

Есүс тэдэнд сургаалт зүйрлэлээр дахин айлдсан нь
— Тэнгэрийн хаанчлалыг хүүгийнхээ хуримын найрыг хийсэн хаантай зүйрлэж
болно. Хаан хуриманд уригдсан хүмүүсийг дуудуулахаар боолуудаа илгээсэн
боловч, тэд ирэхийг хүссэнгүй. Тэр дахин "Уригдсан хүмүүст «Зоогийг бэлдлээ.
Үхэр болон бордсон малаа гаргаж бүгдийг базааж бэлдлээ. Хуриманд морилон ир»
гэж хэл" гээд өөр боолуудаа илгээв. Гэтэл тэд үл тоомсорлон өөрсдийнхөө мөрөөр
явж, нэг нь тариан талбай уруугаа, нөгөө ньажил уруутаа явав. Бусад нь хааны
боолуудыг барин авч, доромжлон гутаагаад алжээ. Хаан уурлаад, цэргүүдээ илгээн
тэдгээр алуурчдыг хөнөөгөөд, хотыг нь галдан шатаав. Тэгээд тэр боолууддаа
"Хурим бэлэн боллоо. Харин уригдагсан хүмүүс маань зохисгүй хүмүүс байжээ. Тиймээс та нар гол гудамжаар явж, тааралдсан болгоноо хуриманд морилон ирэхийг
урь" гэхэд тэдгээр боолууд гудамжинд гарч тааралдсан сайн, муу хүмүүсийг
бүгдийг цуглуулав. Хуримын танхим зоогийн зочдоор дүүрчээ. Харин хаан зоогийн
зочдыг харахаар орж ирээд хуримын хувцас өмсөөгүй нэгэн хүнийг хараад, түүнд
"Анд минь, чи хуримын хувцасгүйгээр хэрхэн энд орж ирэв?" гэхэд тэр үг дуугүй
байв. Тэгтэл хаан зарц нартаа "Түүний гар, хөлийг хүлээд гаднах харанхуйд хая.
Тэнд тэр уйлж, шүдээ хавирах болно" гэж хэлжээ. Учир нь дуудагдсан нь олон
хэдий ч сонгогдсон нь цөөхөн гэж ярив.
Тэгээд фарисайчууд явж, Есүсийг хэлсэн үгэнд нь яаж унагаахаа хамтдаа
зөвлөлдөв. Тэд өөрсдийн шавь нарыг херодынхонтой хамт Түүн уруу илгээж,
ингэж асуулгалаа.
— Багш аа, бид Таны үнэнч хийгээд Бурханы замыг үнэнээр заадгийг тань, хэнийг ч
ялгаварладаггүй тул хэнд ч тал засдаггүйг тань мэднэ. Тиймээс Та юу бодож
байгаагаа бидэнд хэлээч? Бид Цезарьт албан татвар өгөх ньхуульд нийцэх үү, эсвэл
үгүй юу? гэхэд Есүс тэдний хорон санааг мэдээд,
— Хоѐр нүүрт хүмүүс ээ, та нар юунд Намайг сорино вэ? Надад татварт өгдөг
зоосыг үзүүлээдэх гэв. Тэд Түүнд нэг денар өгсөнд, Тэр
— Энэ хэний дүрс, бичээс вэ? гэж асуув. Тэд Түүнд
— Цезарийнх гэхэд Есүс
— Тэгвэл Цезарийн юмыг Цезарьт, Бурханы юмыг Бурханд өггэлээ. Үүнийг
сонсоод тэд мэл гайхаж Түүнийг орхин одлоо.
Тэр өдөр (амилалт гэж байхгүй хэмээдэг) садукайчууд Түүн дээр ирж, Түүнээс
асуусан нь
— Багш аа, Мосе "Хэрэв эр хүн нь үр хүүхэдгүй үхвэл, түүний дүү эхнэртэй нь
гэрлэж ахынхаа үр удмыг залгуулах ѐстой" гэж хэлсэн. Бидэнтэй хамт ах дүү
долоон хүн байсан юм. Ууган нь эхнэр авч, үр удмаа үлдээлгүй үхэхэд дүү нь
эхнэртэй нь гэрлэв. Хоѐр дахь, гурав дахиас авахуулан долоо дахь нь хүртэл
ийнхүү үхэв. Бүхний эцэст мөнөөх эмэгтэй ч үхэв. Иймээс амилалт дээр
мөнөөх эмэгтэй тэр долоогийн хэнийх нь эхнэр болох вэ? Бүгд л түүнтэй гэрлэсэн
шүү дээ гэхэд, Есүс хариуд нь тэдэнд
— Та нар Судрыг ч, Бурханы хүчийг ч мэдэхгүйгээс болж төөрөлдөж байна. Амилалт дээр тэд гэрлэх ч үгүй, нөхөрт ч гарахгүй, харин тэнгэр дэх тэнгэр элч
нартай адил болох юм. Харин үхэгсдийн амилалтын тухайд Бурханаас та нарт "Би бол Абрахамын Бурхан, Исаакийн Бурхан, Иаковын Бурхан" хэмээн айлдсаныг
та нар уншаагуй хэрэг үү? Тэр бол үхэгсдийнх бус, харин амьдын Бурхан гэж хэлэв.
Үүнийг сонсоод олон түмэн Түүний сургаалд гайхаж байлаа.
Харин Есүс садукайчуудыг дуугүй болгосныг фарисайчууд сонсоод цуглав. Тэдний нэг болох хуульч Түүнийг сорьж
— Багш аа, Хууль дахь агуу тушаал нь аль вэ? гэж асуув. Тэр түүнд
— "Чи бүх зүрх, бүх сэтгэл, бүх оюун ухаанаараа өөрийн Бурхан Эзэнээ хайрла". Энэ бол агуу нь бөгөөд хамгийн чухал тушаал мөн. Удаахи нь "Чи хөршөө өөрийн
адил хайрла" гэсэнтэй адил юм. Энэ хоѐр тушаал дээр бүх Хууль болоод Эш
үзүүлэгчид тулгуурладаг юм гэлээ.
Фарисайчуудыг цуглах зуур Есүс тэднээс
— Та нар Христийн тухай юу гэж боддог вэ? Тэр хэний хүү вэ? гэж асуухад тэд
— Давидынх гэцгээв. тэр тэдэнд
— Тэгвэл яагаад Давид Сүнсээр Түүнийг "Эзэн" гэж дуудаад, "Эзэн, миний Эзэнд
«Би Чиний дайснуудыг хөл дор чинь тавих хүртэл Миний баруун гарт залрагтун»
гэсэн" юм бэ? Хэрэв Давид Түүнийг "Эзэн" хэмээн дууддаг бол Тэр яаж түүний хүү
байх билээ? гэж айддав. Хэн ч хариуд нь Түүнд үг хэлж чадаагүй бөгөөд тэр
өдрөөс хойш нэг ч хүн Түүнээс юм асуухыг зүрхэлсэнгүй.

Тэгээд Есүс цугласан олон түмэнд болоод шавь нартаа айлдсан нь
— Хуулийн багш нар, фарисайчууд Мосегийн суудалд суужээ. Тиймээс тэдний
хэлсэн болгоныг та нар үйлд, сахь. Харин тэдний үйл хэргийн дагуу бүү үйлд. Учир
нь тэд ярьдаг ч, түүнийгээ үйлддэггүй. Тэд хүнд ачаанууд баглаж хүмүүсийн мөрөн
дээр тавьдаг атлаа өөрсдөө тэр ачаанд хуруугаа ч хүргэхийг хүсдэггүй. Харин тэд
хамаг үйлсээ хүмүүст харуулахын тудд хийдэг бөгөөд тэд магнайн ба гарын сахиусаа
өргөсгөж, унжлагаа уртасгадаг. Тэд найр наадмын тэргүүн эгнээнд, синагогуудад
тэргүүн суудалд суух, зах зээл дээр хүндлүүлэн мэндлүүлэх, "Багш аа" гэж
хүмүүсээр дуудуулах дуртай аж. Харин та нар "Багш аа" гэж битгий дуудуул. Та
нарын Багш Ганц бөгөөд та нар бүтд ахан дүүс билээ. Газар дээр хэн нэгнийг эцгээ
болгож битгий дууд. Учир нь та нарын Эцэг Ганц бөгөөд Тэр тэнгэрт буй. Та нар
удирдагчид гэж битгий дуудуул. Та нарын Удирдагч Ганц бөгөөд Тэр нь Христ юм. Харин та нарын дундах хамгийн агуу нь зарц болог. Өөрийгөө өргөмжлөгч нь дорд
болгогдох бөгөөд өөрийгөө дорд болгогч нь өргөмжлөгдөх болно.
Гэвч хоѐр нүүрт хуулийн багш нар болон фарисайчууд та нар золгүй еэ! Юу гэвэл
та нар хүмүүсээс тэнгэрийн хаанчлалыг хаадаг. Та нар өөрсдөө ордог ч үгүй, орох
хүмүүсийг ч оруулдаггүй байна. Хоѐр нүүрт хуулийн багш нар, фарисайчууд та
нар золгүй еэ! Юу гэвэл, та нар бэлэвсэн эмэгтэйчүүдийн гэрийг цөлмөдөг атлаа
удаан залбирах дүр үзүүлдэг тул та нар илүү хүнд шийтгэл хүлээнэ.
Хоѐр нүүрт хуулийн багш нар, фарисайчууд та нар золгүй еэ! Юу гэвэл, та нар
ганц хүнийг ч гэсэн сүсэгтнээ болгохын тулд тэнгис газаргүй хөндлөн гулд явдаг.
Түүнийг сүсэгтэн болоход та нар түүнийг өөрсдөөсөө хоѐр дахин дор тамын хүү
болгодог ажээ.
Сохор газарчид аа, та нар золгүй еэ! Та нар "Хэн сүмээр тангараглана, тэр нь юу
ч биш. Харин сүмийн алтаар тангараглагч түүнд үүрэг оногддог" гэдэг. Мунхаг,
сохор хүмүүс ээ, аль нь илүү чухал вэ? Алт уу, эсвэл алтыг ариусгадаг сүм үү? "Хэн тахилын ширээгээр тангараглана, тэр нь юу ч биш. Харин дээрх өргөлөөр нь
тангараглагч түүнд үүрэг оногддог" гэдэг. Сохор хүмүүс ээ, аль нь илүү чухал вэ?
Өргөл үү, эсвэл өргөлийг ариусгадаг тахилын ширээ юу? Иймээс тахилын
ширээгээр тангараглагч нь тахилын ширээгээр болон дээр нь байгаа бүхнээр
тангараглаж байгаа юм. Сүмээр тангараглагч нь сүмээр болон түүн дотор оршдог
Түүгээр тангараглаж байгаа юм. Тэнгэрээр тангараглагч нь Бурханы сэнтийгээр
болон дээр нь залрагч Түүгээр тангараглаж буй.
Хоѐр нүүрт хуулийн багш нар, фарисайчууд та нар золгүй еэ! Учир нь та нар гаа,
гоньд, зирааны аравны нэгийг өгдөг атлаа хуулийн чухал нөхцлүүд болох шударга
ѐс, өршөөл, итгэлтэй байдлыг орхигдуулдаг. Чухамдаа бусдыг нь ч орхилгүй,
эдгээрийг биелүүлэх ѐстой байсан. Шумуулыг шүүгээд тэмээг залгичихдаг сохор
газарчид аа!
Хоѐр нүүрт хуулийн багш нар, фарисайчууд та нар золгүй еэ! Учир нь та нар аяга
тавагныхаа гадна талыг нь цэвэрлэдэг хэдий ч дотор нь дээрэм, хувийн сонирхол
дүүрэн аж. Сохор фарисай та эхлээд аяга, савныхаа дотор талыг цэвэрлэ. Тэгвэл
гаднах нь ч мөн цэвэрхэн болно.
Хоѐр нүүрт хуулийн багш нар, фарисайчууд та нар золгүй еэ! Учир нь та нар бол
цагаанаар будсан булшнууд шиг гаднаа гоѐ сайхан харагддаг хэдий ч дотроо
үхэгсдийн яс болоод бузар бүхнээр дүүрэн аж. Та нар ч гэсэн хүмүүсийн өмнө
гаднаа зөвт хүмүүс мэт харагдавч, дотроо хоѐр нүүрт зан болон хууль бус явдлаар
дүүрэн аж.
Хоѐр нүүрт хуулийн багш нар, фарисайчууд та нар золгүй еэ! Учир нь та нар эш
үзүүлэгчдийн бунханг барьж, зөвт хүмүүсийн хөшөөг чимдэг. Тэгээд "Хэрэв бид
эцэг өвгөдийнхөө үед амьдарч байсан бол эш үзүүлэгчдийн цусыг урсгахад тэдний
хамсаатан болохгүй л байсан" гэдэг. Тэгснээрээ та нар өөрсдийгөө эш
үзүүлэгчдийн амийг бүрэлгэсэн хүмүүсийн хөвгүүд гэдгээ гэрчилдэг. Та нар өвөг
эцгүүдийнхээ гэмийн хэмжээг дүүргэ. Могойнууд аа, хорт могойн удам аа, тамын
шийтгэлээс та нар яаж зугтаах вэ? Тиймээс, үзэгтүн. Би та нар уруу эш үзүүлэгчид
ба мэргэн хүмүүс, хуулийн багш нарыг илгээж байна. Та нар тэдний заримыг алж,
цовдолж, заримыг нь өөрсдийн синагогуудад ташуурдаж, хотоос хотод тэднийг
хавчин мөшгөх болно. Зөвт нэгэн Абелын цуснаас авахуулаад сүм болоод
тахилын ширээ хоѐрын хооронд та нарын алсан Берехиагийн хүү Зехариагийн цус
хүртэлх газар дээр урссан бүх зөвт хүний цус та нар дээр ирнэ. Үнэнээр Би та
нарт хэлье. Энэ бүх юмс энэхүү үеийнхэн дээр ирнэ.
Иерусалим аа, Иерусалим аа, чи эш үзүүлэгчдийг алж, чам уруу илгээгдсэн
хүмүүс уруу чулуу нүүлгэдэг. Тахиа дэгдээхийнүүдээ далавчин доороо бөөгнүүлдэг
шиг Би чиний хүүхдүүдийг цуглуулахыг хичнээн ч удаа хүслээ дээ. Харин та нар
хүсээгүй. Харагтун, гэр чинь та нарт хоосон үлдэж байна. Учир нь Би та нарт
хэлье. Та нар үүнээс хойш "Эзэний нэрээр Ирэгч ерөөлтэй еэ!" гэж хэлтлээ Намайг
огт харахгүй.

Есүсийг сүмээс гарч явах үед шавь нар нь Түүнд сүмийн барилгыг үзүүлэхээр
хүрч ирэв. Тэр тэдэнд
— Та нар энэ бүгдийг харахгүй байна уу? Үнэнээр Би та нарт хэлье. Энд нэг ч чулуу
нөгөө чулуун дээрээ үлдэхгүй бүгд нурах болно гэв.
Түүнийг Чидун ууланд сууж байхад шавь нар Түүн уруу хувьчлан ирж,
— Эдгээр зүйл чинь хэзээ болох юм бэ? Таны заларч ирэхэд болон үеийн төгсгөлд
ямар шинж тэмдэг байх вэ? Бидэнд хэлээч гэсэнд Есүс хариуд нь
— Хэн нэг нь та нарыг төөрөлдүүлэх вий, болгоомжил. Учир нь олон хүн "Би бол
Христ" хэмээн Миний нэрээр ирж, олныг төөрөлдүүлнэ. Та нар дайн болоод дайны
сураг чимээг удахгүй сонсоно. Айж сандруузай. Тэдгээр нь зайлшгүй болох учиртай
бөгөөд төгсгөл нь хараахан биш юм. Үндэстэн үндэстнийхээ эсрэг, хаанчлал
хаанчлалынхаа эсрэг босох бөгөөд энд тэндгүй өлсгөлөн болоод газар хөдлөлт
болно. Харин энэ бүгд нь төрөх өвдөлтийн эхэн юм. Тэгэхэд хүмүүс та нарыг
зовлон гамшигт тушааж, та нарыг ална. Миний нэрээс болж та нарыг бүх үндэстэн
үзэн ядах болно. Тэр үед олон хүн бүдрэх бөгөөд нэг нэгнээ тушааж, үзэн ядна.
Олон хуурамч эш үзүүлэгчид гарч ирж олныг төөрөлдүүлнэ. Ёс бус байдал
өссөнөөс болж олонх хүмүүсийн хайр хөрнө. Харин эцсээ хүртэл тэвчсэн нь
аврагдах болно. Хаанчлалын энэхүү сайн мэдээ бүх үндэстэнд гэрчлэл болж
дэлхий даяар тунхаглагдана. Тэгээд төгсгөл ирнэ.
Иймд эш үзүүлэгч Даниелын хэлсэн хоосролын бузар юм ариун газар байхыг та
нар харвал (уншигч нь ойлгог), Иудейд байгсад нь уул уруу зугтааг. Дээвэр
дээр байгаа нь гэрээсээ юмаа авч гарах гэж доош бүү бууг. Талбайд байгаа нь
дээлээ авахаар бүү буцаг. Харин тэр өдрүүдэд жирэмсэн эмэгтэйчүүд болон
хөхүүл хүүхэдтэй эмэгтэйчүүд золгүй еэ! Та нарын зугталт нь өвөл, эсвэл
амралтын өдөр таарахгүйн тулд залбир. Учир нь ертөнцийн эхнээс өнөөг хүртэл
болоогүй, мөн хэзээ ч болохгүй агуу их гай гамшиг болно. Хэрэв тэр өдрүүдийг
богиносгоогүйсэн бол нэг ч махан бие аврагдахгүй байх байсан. Харин
сонгогдогсдын төлөө тэр өдрүүдийг богиносгоно. Хэрэв хэн нэгэн та нарт
"Харагтун, Христ энд байна", эсвэл "Тэнд" гэвэл түүнд бүү итгэ. Хуурамч Христүүд
болон хуурамч эш үзүүлэгчид гарч ирж, хэрэв боломжтой бол сонгогдогсдыг хүртэл
төөрөлдүүлэхийн тулд агуу тэмдгүүд, гайхамшгуудыг харуулах болно. Үзэгтүн. Би
та нарт урьдаас хэлсэн. Тиймээс хэрэв тэд та нарт "Хараач, Тэр цөлд байна"
гэвэл бүү оч, эсвэл "Хараач, Тэр дотоод өрөөнд байна" гэвэл бүү итгэ. Аянга зүүн
зүгээс цахиж, баруун зүгт ч гялбуулдаг шиг, Хүний Хүүгийн заларч ирэх нь тийм байх
болно. Хүүр байгаа газар тас шувууд цуглардаг.
Гэвч гамшгийн тэр өдрүүдийн дараа тэр даруй нар харанхуйлж, сар гэрэлтэхгүй,
одод тэнгэрээс унаж, тэнгэрийн хүчнүүд сэгсрэгдэх болно. Тэгээд Хүний Хүүгийн
тэмдэг тэнгэрт илэрхийлэгдэхэд газрын бүх овог гашуудан уйлж, Хүний Хүүг
тэнгэрийн үүлэн дээр сүр хүч болоод агуу цог жавхлантайгаар ирэхийг харна. Тэр
тэнгэр элч нараа их бүрээн дуугаар илгээхэд тэд сонгогдогсдыг нь тэнгэрийн нэг
хязгаараас нөгөө хязгаар хүртэл дөрвөн салхинаас цуглуулах болно.
Одоо инжрийн модноос сургаалт зүйрлэлийг сурч ав. Инжир модны мөчир
хэдийнээ зөөлөрч, навчсаа зулзагалуулахад зун ойртжээ гэдгийг та нар мэддэг. Түүнчлэн та нар энэ бүхнийг хараад, Түүнийг ойрхон байгааг, үүдэн дээр чинь
байгааг та нар бас мэдэгтүн. Үнэнээр Би та нарт хэлье. Энэ бүхнийг тохиоддохоос
нааш энэ үеийнхэн үгүй болохгүй. Тэнгэр газар үгүй боловч, Миний үгс огтхон ч
үгүй болохгүй.
Харин тэр өдөр, цагийн тухайд хэн ч мэдэхгүй. Тэнгэрийн элч ч, Хүү ч мэдэхгүй.
Зөвхөн Эцэг л мэднэ. Учир нь Хүний Хүүгийн залран ирэх нь Ноагийн өдрүүдтэй
адил байх юм. Үерийн өмнөх өдрүүдэд буюу Ноаг хөвөгч авдарт орох өдөр хүртэл
тэд идэж ууж, гэрлэж, нөхөрт гарцгааж байлаа. Үер бууж бүгдийг хаман одох
хүртэл тэд ойлгоогүй юм. Хүний Хүүгийн залран ирэх нь түүнчлэн байх болно. Тэр
үед хоѐр хүн талбайд байхад нэгийг нь авч, нөгөөг нь үлдээнэ. Хоѐр эмэгтэйг
тээрэмдэж байхад нэгийг нь авч, нөгөөгнь орхино. Тиймээс Эзэн тань ямар өдөр
ирэхийг та нар мэдэхгүй тул сонор сэргэг бай. Харин үүнийг мэд. Хэрэв гэрийн
тэргүүлэгч шөнийн хэдэн цагт хулгайч ирэхийг мэдэж байсан бол соргог байж, гэрээ
ухуулахгүй байх байсан. Тиймээс та нар бас бэлэн бай. Хүний Хүү та нарын
бодоогүй цаг мөчид ирнэ.
Эзэн нь зарц нартаа цагт нь хоол ундыг өгүүлэхээр гэрийн даамлаар тавьсан
итгэмжит ухаалаг боол нь хэн бэ? Түүнийг тийн биелүүлж байхад эзэн нь ирээд
харвал, тэр боол ерөөлтэй еэ! Үнэнээр Би та нарт хэлье, эзэн хамаг эзэмшил
хөрөнгөө түүнд даатгана. Харин муу боол нь зүрхэндээ "Эзэн маань удаан
хугацаагаар ирэхгүй" гээд өөрийн анд нөхөд болох боолуудаа зодож, архичидтай
идэж ууж эхэлбэл, эзнээ ирнэ гэж хүлээгээгүй өдөр, мэдэхгүй цагт нь мөнөөх
боолын эзэн ирж, түүнийг үхтэл нь зодож, хоѐр нүүртэнгүүдтэй хамт нэг газарт
байрлуулна. Тэгээд тэнд уйлж, шүдээ хавирах болно.

Мөн тэнгэрийн хаанчлал нь шинэ хүргэнийг угтахаар дэнлүүгээ аваад гарсан
арван охинтой төстэй юм. Тэдний тав нь мунхаг, тав нь ухаалаг болой. Мунхгууд
нь дэнлүүгээ авахдаа тосыг нь авсангүй. Харин ухаалагууд нь дэнлүүгээ тос хийсэн
савны хамт авсан байлаа. Хүргэн ирэхгүй удсан тул тэд бүгд үүрэглэж, унтаж
эхлэв. Гэтэл шөнө дөлөөр хашхирах дуун гарч "Хараач, хүргэн байна. Түүнийг
угтаж авцгаа" гэлээ. Нөгөө охид бүгдээрээ босож дэнлүүгээ бэлдэв. Мунхгууд нь
ухаалаг охидод "Бидэнд тосноосоо өгөөч. Бидний дэнлүү бөхөх нь" гэсэнд, ухаалагууд нь "Бидэнд ч, та нарт ч огт хүрэлцэхгүй. Оронд нь худалдаачин уруу
очиж, тос худалдаж ав" гэжээ. Тэднийг худалдаа хийхээр явсан хооронд хүргэн
ирээд, бэлэн болсон хүмүүс хүргэний хамт хуримын найрт оров. Тэгээд хаалгаа
хаажээ. Дараа нь бусад охид нь ирж "Эзэн, эзэн, бидэнд онгойлгож өгөөч" гэхэд
харин тэр хариуд нь "Үнэнээр би та нарт хэлье. Би та нарыг танихгүй" гэв. Иймд та нар соргог бай. Учир нь та нар тэр өдрийг ч, цагийг ч мэдэхгүй.
Энэ нь холын аянд гарахдаа боолуудаа дуудаад, эзэмшлээ тэдэнд даатгаж буй
нэгэн хүнтэй адил болой. Тэр хүн нэгэнд нь тав, нөгөөд нь хоѐр, өөр нэгэнд нь нэг
талант өгчээ. Ингэхдээ хүн нэг бүрд чадварынх нь дагуу өгсөн аж. Тэгээд аяндаа явж
гэнэ. Таван талант авсан нь тэр даруй явж, түүгээрээ худалдаа хийгээд таван
талант нэмж олов. Үүний нэгэн адил хоѐр талант авсан нь мөн хоѐр талант нэмж
олжээ. Харин нэг талант авсан нь явж, газар ухаад эзнийхээ мөнгийг нуужээ. Удаан хугацааны дараа өнөөх боолуудын эзэн ирж, тэдэнтэй тооцоо бодож гэнэ. Хаван талант авсан боол ирээд илүү таван талант өгч, "Эзэн, та надад таван талант
олгосон. Би таван талант нэмж олсон" гэв. Эзэн нь түүнд "Сайн байна, итгэмжит
сайн боол минь! Чи цөөн юманд итгэмжтэй байсан тул чамд ихийг хариуцуулъя.
Эзнийхээ баяр баясгаланд ор" гэжээ. Хоѐр талант авсан боол ирээд, "Эзэн, та
надад хоѐр талант олгосон. Би хоѐр талант нэмж олов" гэхэд эзэн нь түүнд "Сайн
байна, итгэмжит сайн боол минь! Чи цөөн юманд итгэмжтэй байсан тул чамд ихийг
хариуцуулъя. Эзнийхээ баяр баясгаланд ор" гэжээ. Мөн нэг талант авсан боол
ирж, "Эзэн, би таныг үр суулгаагүй газраас хадаж авдаг, юу ч цацаагүй газраас түүж
авдаг хатуу хүн гэдгийг мэднэ. Би айсан тул явж таны талантыг газарт нуучихсан.
Хар, таны юм энэ байна" гэв. Эзэн нь түүнд "Муу залхуу боол, чи намайг үр
суулгаагүй газраас хадаж авдаг, юу ч цацаагүй газраас түүж авдгийг мэддэг гэнэээ?
Тэгвэл чи миний мөнгийг мөнгө хүүлэгчид хадгалуулах ѐстой байсан юм. Тэгсэн
бол буцаж ирээд өөрийнхийгөө хүүтэй нь авах байсан юм. Түүнээс нэг талантыг
авч арван таланттай хүнд өг. Учир нь хэнд байна, түүнд илүү ихээр өгөгдөнө. Тэр
нэгэнд элбэг дэлбэг байх болно. Харин хэнд байхгүй байна, түүнд байгаа нь хүртэл
түүнээс авагдах болно. Энэ зохисгүй боолыг харанхуйд хөөж гарга! Тэр тэнд
уйлж, шүдээ хавирах болно" гэж хэлэв.
Хүний Хүү алдраа дуурсган бүх тэнгэр элч нарынхаа хамт ирж Өөрийн сүр
жавхлант сэнтийндээ залрах болно. Тэр бүх үндэстнийг өмнөө цуглуулж, хоньчин
хонио ямаанаас тусгаарладаг шиг Тэр тэднийг нэг нэгнээс нь тусгаарлаад, хонио
Өөрийн баруунтайд, ямааг зүүнтэйд байлгана. Тэгээд Хаан Өөрийн баруунтайд
байгсдад хандан хэлэх нь "Миний Эцэгээр ерөөгдөгсөд өө, та нар нааш ир.
Ертөнцийн сууриас та нарт бэлтгэсэн хаанчлалыг өвлөн авсугай. Учир нь Намайг
өлсөж байхад та нар Надад идэх юм өгсөн. Намайг цангаж байхад уух юм өгсөн,
Намайг харь хүн байтал урьж оруулсан, нүцгэн байхад минь Намайг хувцасласан,
өвчтэй байхад минь Намайг эргэж байсан, шоронд байхад минь Над уруу ирсэн
билээ" гэхэд, зөвт хүмүүс Түүнд "Эзэн, бид хэзээ Таныг өлсөж байхыг тань хараад
хооллож, цангаж байхыг тань хараад уух юм өгсөн бэ? Хэзээ бид Таныг харь
газрынх байсныг тань хараад урьж оруулан, нүцгэн байхыг тань хараад хувцасласан
бэ? Хэзээ бид Таныг өвчтэй байхыг тань хараад эргэж, шоронд байхыг тань
хараад очсон юм бэ?" гэх болно. Тэгэхэд Хаан тэдэнд "Үнэнээр Би та нарт хэлье.
Та нар эдгээр ах дүүсийн маань нэгэнд нь, тэр байтугай хамгийн дордод нь тийнхүү
хандсан бол Надад хийсэн хэрэг" гэж хэлнэ.
Тэгээд Тэр Өөрийн зүүнтэйд байгсдад хандан "Хараагдагсад аа, Надаас зайл.
Диавол болоод түүний тэнгэр элч нарт нь бэлтгэсэн мөнх галд ор. Учир нь та
нарНамайг өлсөж байхад идэх юм өгөөгүй, цангаж байхад минь уух юм өгөөгүй, Намайг харь газрынх байхад урьж оруулаагүй, нүцгэн байхад минь хувцаслаагүй,
өвчтэй болоод шоронд байхад минь Над уруу ирээгүй" гэж хэлнэ. Тэд мөн адил
"Эзэн, хэзээ бид Таныг өлсөж, цангаж, харь газрын, нүцгэн, өвчтэй, шоронд байхыг
чинь хараад Танд үйлчлээгүй юм бэ?" гэх болно. Тэр хариуд нь "Үнэнээр Би та
нарт хэлье. Та нар эдгээр хамгийн дордод нь ийнхүү үйлдээгүй бол Надад ч
хийгээгүй хэрэг" гэж хэлнэ. Тэд мөнх шийтгэлд, харин зөвт хүмүүс нь мөнх аминд
орох юм гэж айлдлаа.

Есүс энэ бүх үгсээ хэлж дуусаад шавь нартаа
— Хоѐр хоногийн дараа Дээгүүр Өнгөрөх баяр болохыг та нар мэднэ. Хүний Хүү
цовдлуулахаар тушаагдана гэлээ. Тэр үед тэргүүн тахилч Каиафын ордонд ахлах
тахилч нар болон олны ахлагчид цуглаад, Есүсийг зальжин аргаар барьж, алахаар
хуйваддацгаав. Гэхдээ тэд
— Олон түмний дунд үймээн гаргахгүйн тулд баярын үеэр болохгүй хэмээцгээв.
Есүсийг Бетанд, уяман өвчтэй Симоны гэрт байхад их үнэтэй тос бүхий гөлтгөнөн
сав барьсан эмэгтэй Түүн дээр ирээд, Түүнийг тухлан суугаад хооллох үед толгой
дээр нь тосоо цутгав. Шавь нар үүнийг хараад уурлаж,
— Юунд ийм үрэлгэн байна вэ? Энэ тосыг өндөр үнээр зарж, мөнгийг нь ядууст өгч
болох байлаа шүүдээ гэцгээв. Харин Есүс үүнийг мэдээд, тэдэнд
— Та нар энэ эмэгтэйд юунд төвөг удна вэ? Тэр Надад сайныг үйлдэв. Учир нь та
нар үргэлж ядуустай цуг байна. Харин та нар Надтай үргэлж цуг байхгүй. Энэ
эмэгтэй биен дээр минь үнэртнийг цутгаснаараа Намайг оршуулгад бэлтгэж байгаа
юм. Үнэнээр Би та нарт хэлье. Энэхүү сайн мэдээ бүх дэлхийн хаа ч
тунхаглагдсан, энэ эмэгтэйг дурсаж, түүний үйлс яригдах болно гэлээ.
Тэр үед арван хоѐрын нэг болох Искариотын Иудас ахлах тахилч нар уруу очиж,
— Түүнийг та нарт тушаавал та нар надад юу өгмөөр байна? гэхэд тэд түүнд
гучин мөнгөн зоос дэнслээд өгөв. Тэр мөчөөс эхлэн тэр Есүсийг барьж өгөх аятай
боломжийг хайв.
Исгээгүй Талхны баярын эхний өдөр шавь нар Түүн уруу ирж,
— Танд зориулан Дээгүүр Өнгөрөх баярын зоогийг хаана бэлдүүлэхийг Та хүсэж
байна? гэж асуухад Тэр
— Хот уруу, нэгэн хүн дээр оч. Түүнд "Багш «Миний цаг ойртож байна. Би танайд
шавь нартайгаа хамт Дээгүүр Өнгөрөх баярыг тэмдэглэнэ» гэсэн" гэж хэл гэв. Шавь нар нь Есүсийн айлдсанаар үйлдэж, Дээгүүр Өнгөрөх баярт бэлдэв. Орой
болоход Тэр шавь нарын хамт ширээнд тухлансууж байлаа. Тэднийг зооглон байх
үед Тэр
— Үнэнээр Би та нарт хэлье. Та нарын нэг чинь Надаас урвана хэмээхэд тэд ихэд
гуниглан, дор бүрдээ л Түүнээс
— Би биш биз дээ, Эзэн минь! гэцгээв. Тэр
— Миний хамт тавганд гараа дүрэгч нь Надаас урвах болно. Хүний Хүү Өөрийнх
нь тухай бичигдсэнчлэн явна. Харин Хүний Хүүт бариулах тэр хүн золгүй еэ! Тэр хүн
төрөөгүй байсан бол дээр байх байсан гэлээ. Есүсээс урвасан Иудас
— Би биш биз дээ, Рабби? гэхэд Тэр
— Чи өөрөө хэллээ гэв.
Тэднийг зооглон байх үед Есүс хэсэг талх аваад ерөөсний дараа, хуваан шавь
нартаа өгөөд,
— Май, ид. Энэ бол Миний бие гэлээ. Тэгээд Тэр аяга авч, талархлаа өргөөд,
тэдэнд өгөнгөө
— Үүнээс та нар бүгдээрээ ууцгаа. Учир нь энэ бол нүглүүдийн уучлалын тулд
олны төлөө урсгах гэрээний Миний цус. Харин Би та нарт хэлье. Үүнээс хойш Би
энэ усан үзмийн дарсыг та нартай хамт Эцэгийнхээ хаанчлалд дахин шинээр уух
өдрийг хүртэл ер уухгүй гэв.
Тэд магтуу дуулсныхаа дараа, тэд Чидун уул өөд явцгаав.
Тэгэхэд Есүс тэдэнд
— Та нар энэ шөнө Надаас болж бүгд бүдрэх болно. Учир нь "Би хоньчинг цохиж
унагахад хонин сүрэг тарж бутарна" гэж бичигдсэн билээ. Харин Би
амилуулагдсаны дараа, та нараас өмнө Галилд очно гэв. Петр Түүнд
— Танаас болж бүтд бүдэрлээ ч, би хэзээ ч бүдрэхгүй гэв. Есүс
— Үнэнээр Би чамд хэлье. Энэ шөнө азарган тахиа донгодохоос өмнө чи Намайг
гурван удаа үгүйсгэнэ дээ гэв. Тэгтэл Петр Түүнд
— Би хичнээн Тантай хамт үхэх ѐстой болсон ч, Таныг үгүйсгэхгүй гэхэд шавь нар
бүгдээрээ бас тэгж хэлцгээв.
Есүс тэдний хамт Гетсемани хэмээн нэрлэдэг газар ирж, шавь нартаа
— Намайг тэнд очиж залбирах зуур энд сууцгааж бай гээд, Тэр Өөрийн хамт Петр
болон Зебедеен хоѐр хүүг авч явав. Тэр зовж, шаналж эхлэв. Тэгээд тэдэнд
— Сэтгэл минь үхтлээ зовж байна. Энд үлдээд, Надтай хамт сэргэг байцгаа гэв. Тэр тэднээс жаахан цаашаа яваад, нүүрээрээ унаж,
— Эцэг минь, хэрэв боломжтой бол Надаас энэ аягыг өнгөрүүлээч. Гэвч Миний
хүслээр биш, харин Таны хүслээр болог гэж залбирлаа. Тэгээд Тэр шавь нар
уруугаа ирж, тэдний унтаж байхыг хараад, Петрт
— Та нар чинь Надтай хамт ганцхан цаг ч сэргэг байж чадахгүй улс уу? Соригдохгүйн тулд сэргэг бай, залбир. Сүнс хүсэж байна, харин махан бие сул дорой
юм гэв. Тэр дахин хоѐр дахь удаагаа явж, залбиран
— Эцэг минь, хэрэв Би үүнийг уухаас нааш энэ нь өнгөрөхгүй юм бол, Таны хүсэл
биелэг гэлээ. Есүс дахин ирж, тэдний унтаж байхыг харав. Тэдний нүд анилдаж
байлаа. Тэр тэднийг дахин орхин холдон явж, өмнө хэлснийгээ хэлж, гурав дахь
удаагаа залбирав. Тэгээд Тэр шавь нар дээрээ ирж,
— Та нар одоо хүртэл унтаж, амарсаар байна уу? Харагтун. Цаг ойртчихлоо. Хүний
Хүү нүгэлтнүүдийн гарт орж байна. Бос, явцгаая. Харагтун. Намайг бариулагч
ойртон ирлээ гэлээ.
Түүнийг ийн ярьж байх зуур арван хоѐрын нэг болох Иудас ахлагч тахилч нар
болон олон түмний ахлагчдаас илд, шийдэмтэй бөөн хүмүүсийг дагуулан хүрч ирэв.
Түүнээс урваж байсан нэгэн нь тэдэнд
— Би хэнийг үнсэнэ, Тэр нь мөн. Түүнийг барь хэмээн битүү дохио өгчээ. Тэр
даруй Есүс уруу очиж,
— Амар байна уу, Рабби? гээд Түүнийг үнсэв. Есүс түүнд
— Анд минь, чи яах гэж ирэв? гэлээ. Тэгээд тэд ирээд Есүсийг барьж аваад
баривчлав. Есүстэй хамт байсан хүмүүсийн нэг нь гараа сунган илдээ сугалаад
тэргүүн тахилчийн боолыг цохиж, чихийг нь тас цавчжээ. Есүс түүнд
— Илдээ хуйнд нь хий. Илд агсагч бүхэн илдээр хөнөөгдөнө. Арван хоѐр
легионоос олон тэнгэр элчийг одоохон Өөр уруутаа илгээхээр би Эцгээсээ гуйж
чадахгүй гэж чи бодож байна уу? Тэгвэл энэ нь болох ѐстой гэсэнСудар яаж
биелэгдэх билээ? гэв. Тэр үед Есүс хурсан олонд
— Та нар Намайг дээрэмчин барихтай адил санан илд, шийдэмтэй ирээ юү? Өдөр
бүр сүмд байж сургаал заадаг байхад минь та нар Намайг бариагүй. Харин энэ
бүхэн нь эш үзүүлэгчдийн Судар биелэгдэхийн тул болов гэв. Тэгтэл бүх шавь нар
Түүнийг орхин зугтав.
Есүсийг барьсан хүмүүс Түүнийг тэргүүн тахилч Каиафт хүргэлээ. Тэнд хуулийн
багш нар болон ахлагчид цугласан байв. Харин Петр мөн Түүнийг алсуур тэргүүн
тахилчийн хашаа хүртэл дагаж, дотогш орон, зарц нарын хамт юу болохыг харж
суув. Ахлах тахилч нар хийгээд бүх Зөвлөл Есүсийг хөнөөхийн тулд Түүний эсрэг
худал гэрчлэл олохыг оролдсоор байлаа. Хэдийгээр хуурамч гэрч нар олноор
гарч ирсэн боловч, тэд юу ч олсонгүй. Харин сүүлд нь хоѐр хүн гарч ирээд,
— Энэ хүн "Би Бурханы сүмийг устгаад, гурав хоногийн дотор дахин барьж чадна"
гэж хэлж байсан гэв. Тэргүүн тахилч босож, Түүнд
— Чамд хариулах юм алга уу? Эдгээр хүмүүс Чиний эсрэг юу гэж гэрчилж байгаа юм
бэ? гэлээ. Гэвч Есүс дуутүй байлаа. Тэгтэл тэргүүн тахилч Түүнд
— Чамайг амьд Бурханаар тангараглуулъя. Чи Бурханы Хүү, Христ мөн юм уу?
Бидэнд хэлээч гэв. Есүс түүнд
— Та ч өөрөө хэллээ. Харин Би та нарт хэлье. Та нар үүнээс хойш Хүчит Нэгэний
баруун талд залрах Хүний Хүүг тэнгэрийн үүлэн дээр залран ирэхийг харах болно
гэж айддав. Тэргүүн тахилч дээлээ хүү татан,
— Тэр Бурханыг доромжлов. Бидэнд өөр гэрчийн хэрэг байна уу? Үзэгтүн. Та нар
доромжлолыг сонсоцгоолоо. Та нар юу гэж бодож байна? гэхэд тэд
— Тэр үхэх ѐстой гэцгээлээ. Тэд Түүний нүүр уруу нулимж, Түүнийг нударгалан,
зарим нь алгадаад,
— Чамайг хэн цохьсныг эш үзүүлээдэх, эрхэм Христ ээ? гэцгээв.
Петрийг гадаа хашаан дотор сууж байтал нэгэн шивэгчин түүнд ойртон ирж,
— Чи ч бас Галилын Есүстэй хамт байсан шүү дээ гэхэд харин тэр бүгдийн өмнө
үүнийг үгүйсгээд,
— Чиний юу ярьж байгааг би ойлгохгүй байна гэв. Петрийг хашааны хаалга хавьд
ирэхэд өөр шивэгчин түүнийг хараад, тэнд байсан хүмүүст
— Энэ хүн Назарын Есүстэй хамт байсан гэж хэлэв. Тэр дахин үүнийг үгүйсгэж,
— Би энэ хүнийг танихгүй хэмээн ам өчгөө өгөв. Тэгтэл удалгүй, тэнд зогсож
байсан хүмүүс ирээд
— Чи тэдний нэг гарцаагүй мөн. Ярианаас чинь л илт байна гэлцэв. Петр хараал
тавин тангараглаж,
— Би энэ хүнийг танихгүй гэлээ. Тэр даруйд тахиа донгодов. Тэгтэл Петр «Тахиа
донгодохоос өмнө чи Намайг гурвантаа үгүйсгэнэ дээ» гэж айлдаж байсан Есүсийн
үгийг санаад, гадагшаа гарч яван, гашуунаар уйлав.

Өглөө эрт ахлагч тахилч нар болон олны ахлагчид Есүсийг алуулахаар
зөвлөлдөөд, Түүнийг хүлж, авч яваад захирагч Пилатад тушаав.
Түүнээс урвасан Иудас Түүний яллагдсаныг хараад харуусаж, гучин мөнгөн зоосоо
ахлах тахилч нар болоод ахлагчдад буцаан өгч,
— Би гэм зэмгүй цуснаас урваснаараа нүгэл үйлдлээ гэхэд тэд
— Энэ бидэнд хамаагүй, өөрөө мэд гэв. Иудас мөнгөн зооснуудыг ариун газарт
чулуудаад, явж, өөрийгөө дүүжилжээ. Ахлах тахилч нар мөнгөн зооснуудыг авч,
— Энэ нь цусны үнэ тул үүнийг сүмийн эрдэнэсийн санд хийх нь ѐс бус юм гэв. Тэд
зөвлөлдөөд тэр мөнгөөр Ваарчны Талбайг худалдан авч, харийн хүмүүсийг
оршуулдаг газар болгов. Тиймээс тэр талбай энэ өдрийг хүртэл «Цуст Талбай»
хэмээгдэх болжээ. Тийнхүү эш үзүүлэгч Иеремиагаар хэлүүлсэн нь биелэгдсэн
бөгөөд тэр «Израилийн хөвгүүдийн Түүнд тогтоосон үнэ болох гучин мөнгөн зоосыг
тэд авч, Эзэний надад айлдсан ѐсоор Ваарчны Талбайг худалдан авав» гэж
хэлсэн байжээ.
Есүс захирагчийн өмнө зогсов. Захирагч Түүнээс
— Та иудейчүүдийн Хаан мөн юм уу? гэж асуухад Есүс
— Та ч хэлж байна гэв. Ахлах тахилч нар болон ахлагчид Есүсийг буруутгахад
Тэр юу ч хариулсангүй. Пилат Түүнд
— Тэд Таны эсрэг хичнээн олон зүйл гэрчилж байгааг Та сонсохгүй байна уу? гэхэд
Тэр түүнд нэг ч үг хэлсэнгүйд захирагч ихэд гайхжээ. Захирагч баяраар ард
олны хүсэлтээр нэг хоригддыг сулладаг заншилтай байв. Тэр үед тэд Бараб гэгч
зард гарсан хоригдлыг хорьсон байлаа. Тэгээд ард олныг цуглах үед Пилат
тэдэнд
— Та нар хэнийг суллуулахыг надаас хүсэж байна? Барабыг уу, эсвэл Христ гэгдэх
Есүсийг үү? гэлээ. Учир нь Түүнийг тэд атаархсандаа барьж өгснийг тэр мэдэж
байлаа. Пилатыг шүүгчийн суудалд сууж байх үед эхнэр нь түүнд
— Тэр зөвт Хүнд юу ч бүү хий. Би урьд шөнө зүүдэндээ Түүнээс болж ихэд шаналав
гэж хэлүүлжээ. Харин ахлах тахилч нар болоод ахлагчид олон түмнийг Барабын
төлөө гуйж, харин Есүсийг хөнөөлгөхийг ятгасан байлаа. Захирагч тэдэнд
— Энэ хоѐрын хэнийг нь суллуулмаар байна? гэхэд тэд
— Барабыг гэцгээлээ. Тэгтэл Пилат
— Тэгвэл Христ гэгдэх Есүсийг би яах болж байна? гэсэнд тэд бүгд л
— Түүнийг цовдол гэцгээв. Пилат
— Яагаад, Тэр ямар муу юм үйлдсэн юм бэ? гэж асуусанд харин тэд бүгд
— Түүнийг цовдол гэж улам чанга хашхирч байлаа. Пилат энэ нь яавч нэмэргүй,
харин ч бүр үймээн самуун дэгдэж эхлэхийг хараад, ус авч, хурсан олны өмнө гараа
утаан
— Би энэ Хүний цусанд буруугүй. Өөрсдөө мэдтүгэй гэжээ.
Тэгтэл бүх хүмүүс
— Түүний цус бидний болон бидний үр хүүхдүүдийн дээр байг гэцгээв. Тэгээд тэр
Барабыг тэдэнд суллан, Есүсийг ташуурдсаны дараа цовдлуулахаар болжээ.
Тэгэхэд захирагчийн цэргүүд Есүсийг ордонд авчирж Ромын бүтэн ангийг
цуглуулж Түүнийг тойруулав. Тэд Түүнийг нүцгэлээд час улаан нөмрөг нөмөргөж,
үүргэнээр титэм сүлжсэний дараа толгой дээр нь тавьж, баруун гарт нь хулс
атгуулжээ. Тэд Түүний өмнө сөгдөж,
— Иудейчүүдийн Хааныг мэндчилье хэмээн дооглон, Түүн уруу нулимж, хулсыг нь
аваад толгой уруу нь цохилоо. Тэд Есүсийг дооглосны дараа Түүнээс нөмрөгийг
нь тайлж хувцсыг нь өмсгөв. Тэгээд Түүнийг цовдлохоор авч явлаа.
Тэд гарч явахдаа Курений Симон гэгчтэй тааралдаж түүнийг албадаж Есүсийн
загалмайг үүрүүлэв.
Тэгээд тэд Гавлын Газар гэсэн утгатай Голгота гэдэг газарт хүрч ирээд цөстэй
хольсон дарсыг Түүнд уулгахаар өгөв. Тэр хэдийгээр амссан ч уухгүй байв. Тэд
Түүнийг цовдолсны дараа, хоорондоо шодон хувцсыг нь хувааж аваад, суун
тэндээ Түүнийг харгалзаж байв. Тэд Түүний толгойн дээр «Энэ бол Есүс,
иудейчүүдийн Хаан» гэж бичсэн пайзыг хадлаа. Тэр үед Түүнтэй хамт хоѐр
дээрэмчин цовдлуулж, нэг нь баруун талд, нөгөө нь зүүн талд байлаа. Дэргэдүүр
нь өнгөрөгсөд толгой сэгсрэн, Түүнийг доромжилж
— Сүмийг нурааж, гурав хоногийн дотор барьдаг хүн Чи Өөрийгөө авраач. Хэрэв
Чи Бурханы Хүү мөн юм бол, загалмайнаасаа буугаач гэцгээж байлаа. Түүнчлэн
ахлагч тахилч нар ч хуулийн багш нар болоод ахлагчдын хамт Түүнийг элэглэн
дооглож,
— Тэр бусдыг аварсан боловч Өөрийгөө аварч чаддаггүй. Тэр бол Израилийн
Хаан. Тэр одоо загалмайнаасаа бууг, тэгвэл бид Түүнд итгэнэ. Тэр Бурханд
найдаж байсан биз дээ. Хэрэв Бурхан Түүнийг таалдаг юм бол одоо л Түүнийг авраг.
Энэ хүн чинь "Би бол Бурханы Хүү" гэсэн биз дээ гэцгээв. Хамт цовдлогдсон
дээрэмчид ч Түүнийг мөн доромжилж байлаа.
Зургадугаар цагаас есдүгээр цаг хүртэл бүх газрыг харанхуй нөмрөн авлаа. Есдүгээр цагийн орчим Есүс чанга дуугаар
— Ели, Ели, лама сабахтани? гэж хашхирлаа. Энэ нь «Бурхан минь, Бурхан минь,
юунд Та Намайг орхив?» гэсэн үг аж. Тэндзогсож байсан хүмүүсийн зарим нь
үүнийг сонсоод,
— Энэ хүн Елиаг дуудаж байна гэв. Тэдний нэг нь тэр даруй гүйж, далайн хөвөн
авч, цагаан цуу шингээгээд, хулсанд торгоон, Түүнд уулгахаар өглөө. Харин бусад
нь
— Елиа Түүнийг аврахаар ирэх эсэхийг харцгаая гэв. Есүс дахин чангаар
хашхираад Өөрийн сүнсээ гаргажээ. Үзэгтүн, сүмийн хөшиг дээрээсээ доош
хүртэл хоѐр хэсэг болон цуу урагдаж, газар хөдлөн, хад чулуу бут хагаран, булш
нээгдэн, нойрссон олон ариун хүмүүсийн биес амилуулагдаж, Есүсийн амилалтын
дараа булшнуудаасаа гарч ариун хотод орж, олон хүнд харагджээ. Есүсийг
харгалзаж байсан зуутын дарга болон харуулууд газар хөдлөлт болон болж буй
бүхнийг хараад ихэд айн,
— Үнэхээр энэ хүн Бурханы Хүү байжээ гэв. Есүст үйлчилж, Түүнийг Галилаас
дагаж ирсэн олон эмэгтэйчүүд тэнд холоос харж байлаа. Тэдний дунд Магдалын
Мариа болон Иаков, Иосеф хоѐрын эх Мариа, мөн Зебедеен хөвгүүдийн эх ч байв.
Орой нь Ариматаас Иосеф гэгч нэгэн баян хүн хүрч ирлээ. Тэр мөн өөрөө Есүсийн
шавь болсон ажээ. Энэ хүн Пилатад бараалхаж, Есүсийн цогцсыг гуйхад Пилат
өгөхийг тушаав. Иосеф цогцсыг аваад, цэвэр маалинган даавуунд ороож, хаданд ухаж хийсэн өөрийнхөө шинэ булшинд тавьж, бул чулуу өнхрүүлэнбулшны
амыг таглаад явжээ. Тэнд Магдалын Мариа болон нөгөө Мариа булшны эсрэг
тадд сууж байв.
Дараа өдөр нь бэлтгэлийн өдрийн дараахь өдөр байсан бөгөөд ахлах тахилч нар
болоод фарисайчууд Пилатынд цутлаж,
— Эрхэм ээ, тэр мэхлэгч амьд байхдаа "Би гурав хоногийн дараа амилна" гэж
хэлж байсныг бид санаж байна. Тиймээс шавь нар нь ирж Түүнийг хулгайлан
аваад, ард олонд "Тэр үхэгсдээс амилав" гэж хэлүүлэхгүйн тул гурав дахь өдөр нь
хүртэл булшийг хамгаалахыг тушаагаач. Хэрэв тэгэхгүй бол сүүлчийн мэхлэлт нь
эхнийхээсээ ч дор муу юм болногэцгээлээ. Пилат тэдэнд,
— Харуул аваад яв, хэрхэн хамгаалахаа та нар өөрсдөө мэдэж байгаа биз ээ гэв. Тэд очоод хадан дээр лац тавьж, харуул гарган булшийг манацгаав.

Амралтын өдрийн дараа долоо хоногийн эхний өдөр үүрээр Магдалын Мариа
болон нөгөө Мариа нар булшийг үзэхээр ирэв. Харагтун. Маш хүчтэй газар хөдлөлт
болжээ. Учир нь Эзэний тэнгэр элч тэнгэрээс буун ирж чулууг зайлуулаад дээр нь
суужээ. Түүний дүр аянга лугаа адил хувцас нь цас шиг цагаан байв. Харуулууд
түүнээс айн чичирч, үхсэн мэт болжээ. Тэгтэл тэнгэр элч эмэгтэйчүүдэд
— Бүү ай. Загалмайд цовдлогдсон Есүсийг хайж байгааг чинь би мэдэж байна. Тэр
энд байхгүй. Учир нь хэлж байснаараа Тэрамилсан. Ирэгтүн. Түүний хэвтэж байсан
газрыг үзэгтүн. Хурдан очиж, шавь нарт нь "Тэр үхэгсдээс амилжээ. Тэр та нараас
түрүүнд Галилд хүрэх тул та нар тэнд Түүнийг харах болно" гэж хэл. Харагтун. Би та
нарт хэллээ гэв. Тэд айдас болон баяр хөөртэйгөөр булшийг хурдан орхиж, шавь
нарт нь мэдэгдэхээр гүйлдлээ. Үзэгтүн. Есүс тэдэнтэй уулзаж,
— Амар байна уу? гэхэд тэд дөхөн очоод Түүний хөлөөс зуурч, Түүнд мөргөлөө. Тэгээд Есүс тэДэнд
— Бүү ай. Явж, ах дүүст маань Галил уруу яв гэж мэдэгд. Тэнд тэд Намайг харах
болно гэж айлдлаа.
Тэднийг замдаа явж байх зуур харуулуудын зарим нь хотод ирж, ахлах тахилч
нарт болсон бүхнийг мэдэгдэв. Тэд ахлагчидтай уулзаад зөвлөлдөн, цэргүүдэд их
хэмжээний мөнгө өгөөд,
— Та нар "Шавь нар нь шөнө ирээд, биднийг унтаж байх зуур Түүнийг
хулгайлчихлаа" гэж хэл. Хэрэв энэ нь захирагчийн сонорт хүрэх юм бол бид
ятгаж, та нарыг гайгаас мултална гэжээ. Тэд мөнгийг аваад, заасан ѐсоор нь
гүйцэтгэв. Энэ түүх иудейчүүдийн дунд энэ өдрийг хүртэл өргөн тархсан байна.
Харин арван нэгэн шавь нь Галилын зүг, Есүсийн товлосон уул уруу явав. Тэд
Есүсийг хармагцаа Түүнд мөргөлөө. Харин зарим нь эргэлзэж байлаа. Есүс
ойртон ирээд, тэдэнд
— Тэнгэр газар дээрх бүх эрх мэдлийг Надад өгсөн. Иймээс явж, бүх үндэстнийг
дагалдагч болгогтун. Эцэг, Хүү, Ариун Сүнсний нэрээр тэдэнд баптисм хүртээж, Миний та нарт тушаасан бүгдийг сахин биелүүлэхийг тэдэнд заа. Харагтун, үеийн
төгсгөл хүртэл Би та нартай үргэлж хамт байх болно гэж айлдав.





Бурханы Хүү Есүс Христийн сайн мэдээний эхлэл. Эш үзүүлэгч Исаиагийн номд
бичигдэхдээ «Харагтун. Би Чиний өмнө замыг чинь бэлдэх элчээ илгээнэ.
Цөлд хашхирагч нэгний дуу "ЭЗЭНий замыг бэлтгэгтүн, Түүний замыг шулуун
болгогтун" гэнэ» гэсэнчлэн, баптисм хүртээгч Иохан цөлд ирж, нүглийн уучлалын
төлөөх гэмшлийн баптисмыг тунхаглаж байв. Бүх Иудей нутгийнхан, Иерусалимын
бүх хүмүүс Иохан уруу очиж нүглээ хүлээн зөвшөөрч, Иордан голд түүнээс баптисм
хүртэж байлаа. Иохан тэмээний ноосон хувцас өмсөж, суран бүс бүсэлжээ. Тэр
царцаа, зэрлэг зөгийн балаар хооллодог байжээ. Тэр тунхаглаж
— Надаас хүчирхэг Нэгэн араас минь ирж байна. Би доош бөхийж, Түүний шаахайн
сурыг тайлах нь зохисгүй. Би та нарт усаар баптисм хүртээсэн, харин Тэр та нарт
Ариун Сүнсээр баптисм хүртээнэ гэв.
Тэр өдрүүдэд Есүс Галилын Назар хотоос ирж, Иордан голд Иоханаас баптисм
хүртжээ. Голын уснаас гарч ирсэн тэр даруй тэнгэр заагдан, Сүнс тагтаа мэтӨөр
дээр нь буухыг Есүс үзэв. Тэнгэрээс дуу гарч,
— Чи Миний хайртай Хүү. Чамд Миний таалал оршдог хэмээв.
Тэр даруйд Сүнс Есүсийг цөл уруу явуулав. Есүс Сатанд соригдон цөлд дөч
хоног байв. Тэнд Тэр зэрлэг амьтдын хамт байсан бөгөөд тэнгэр элч нар Түүнд
үйлчилж байлаа.
Иоханыг хоригдсоны дараа Есүс Галилд ирж, Бурханы сайн мэдээг тунхаглан,
— Тэр үе биеллээ оллоо. Бурханы хаанчлал ойрхон байна. Гэмшиж, сайн
мэдээнд итгэгтүн гэж байлаа.
Есүс Галил нуурын эргээр явж байхдаа нуурт тор тавьж буй Симон, Симоны дүү
Андрей нарыг харав. Тэд загасчид ажээ. Есүс тэдэнд
— Намайг дага. Би та нарыг хүмүүсийн загасчид болгоѐ гэж айлдав. Тэд тэр
даруй тороо орхиж, Түүнийг дагалаа. Тэр жаахан цааш яваад Зебедеен хүү
Иаков, түүний дүү Иохан нарыг завин дотроо тороо сэлбэж буйг харав. Тэр
даруйд Тэр тэднийг дуудсанд, тэд завинд эцэг Зебедеегээ хөлсний ажилчдын хамт
орхиж, Есүсийг даган одоцгоолоо.
Тэд Капернаумд ирэв. Амралтын өдөр Есүс даруй синагогт ороод сургаж эхлэв.
ХүмүүсТүүний сургаалыг гайхаж байлаа. Учир нь Есүс хуулийн багш нар шиг биш,
эрх мэдэлтэй нэгэн мэт тэднийг сургаж байв. Тэр үед тэдний синагогт бузар
сүнстэй хүн байжээ. Тэр хүн хашхиран
— Назарын Есүс ээ! Бид Танд ямар хамаатай билээ? Та биднийг устгахаар ирэв
үү? Таныг хэн болохыг, Бурханы Ариун Нэгэн гэдгийг чинь би мэднэ гэв. Есүс
түүнийг буруушааж,
— Дуугүй бай. Түүнээс гар гэв. Бузар сүнс тэр хүнийг унагааж татвалзуулаад,
чанга дуугаар орилон түүнээс гарав. Хүмүүс бүгд гайхаж өөр хоорондоо
— Энэ чинь юу вэ? Эрх мэдэлтэй шинэ сургаал! Тэр бузар сүнснүүдэд хүртэл
тушаахад тэд Түүнийг дуулгавартай дагаж байна гэж ярьж байлаа. Түүний тухай
зар тэр даруй Галил орчмын бүх нутгаар газар бүрд тархжээ.
Синагогаас гарч ирсний дараа тэр даруй тэд Иаков, Иохан нарын хамт Симон,
Андрей хоѐрын гэрт очив. Симоны хадам эх халуураад хэвтэж байлаа. Тэр
даруйд тэд түүний тухай Есүст хэлэхэд Тэр түүн уруу ирээд гараас нь барин
босгоход тэр эмэгтэй халуурахаа болиод, тэдэнд үйлчилжээ.
Орой болж, нар жаргасны дараа хүмүүс өвчтэй болон чөтгөр шүтэлсэн бүх хүнийг
Түүн уруу авчирж эхлэв. Бүх хотынхон үүдэнд нь цугласан байлаа. Есүс төрөл
бүрийн өвчтэй олон хүнийг эдгээсэн бөгөөд олон чөтгөрийг зайлуулан, чөтгөрүүдэд
ярихыгзөвшөөрсөнгүй. Яагаад гэвэл тэд Түүнийг хэн болохыг мэдсэн юм.
Өглөө эрт харанхуй байхад, Тэр босоод гадагш гарч зэлүүд газарт очин, тэндээ
залбирч байв. Симон болон түүний нөхөд Түүнийг хайж, олоод
— Хүн бүхэн Таныг эрж байна гэхэд Есүс
— Цөмөөрөө зэргэлдээх суурингуудад очицгооѐ. Тэнд ч бас Би тунхаглах болно.
Учир нь Би үүний төлөө ирсэн билээ гэж айлдав. Есүс бүх Галил даяар
синагогуудад нь очиж тунхаглан, чөтгөрүүдийг зайлуулж байлаа.
Уяман өвчтэй хүн Түүн уруу ирээд, өмнө нь сөхрөн унаж
— Хэрэв Та хүсвэл, намайг цэвэр болгож чадна шүү дээ гэж гуйсанд, Тэр өрөвдөн
мутраа сунган, түүнд хүрч
— Би хүсэж байна. Цэвэрш гэсэнд тэр даруй түүнээс уяман өвчин нь зайлж, тэр
цэвэршжээ. Тэр түүнд хатуу сануулаад, тэр даруй түүнийг явуулав. Есүс тэр
хүнд
— Хэнд ч юу ч ярьж болохгүй. Харин явж тахилчид өөрийгөө үзүүл. Тэдэнд
гэрчлэхийн тулд цэвэршсэнийхээ төлөө Мосегийн тогтоосон өргөлийг өргө гэж
айлдав. Гэтэл тэр гараад болсон бүхнийг ярин зарлаж эхэлсэн ба үүнээс болоод
Есүс хотод илээр явах боломжгүй болж, хүнгүй газруудад байх болов. Харин зүг
бүрээс хүмүүс Түүнийг зорин ирсээр байлаа.

Хэд хоногийн дараа Есүс Капернаум хотод буцаж ирэхэдТүүний гэртээ байгаа нь
дуулджээ. Олон хүн цугларснаас үүд хавиар нь хүртэл зайгүй болжээ. Тэр тэдэнд
үг айлдаж байлаа. Дөрвөн хүн нэгэн саа өвчтөнийг Түүн уруу авч иржээ. Цугласан олноос болж Түүнд хүрэх боломжгүй байсан тул тэд Түүний байсан
газрынх нь дээврийг хуулж, нүх гаргаад, саа өвчтэй хүнийг дэвсгэртэй нь доош
буулгав. Есүс тэдний итгэлийг хараад, саа өвчтэй хүнд
— Хүү минь, нүглүүд чинь уучлагдсан гэв. Харин тэнд сууж байсан хуулийн багш
нарын зарим нь дотроо
— Энэ хүн яаж ингэж ярина вэ? Бурханыг тэр доромжилж байна. Гагцхүү
Бурханаас өөр хэн нүглийг уучилж чадах билээ? гэж бодоход тэр даруй Есүс
Өөрийн сүнсээр тэдний бодлыг мэдээд тэдэнд
— Яагаад та нар зүрхэндээ тийм юм бодно вэ? Саа өвчтэй хүнд "Нүгэл чинь
уучлагдсан" гэж хэлэх, эсвэл "Бос, дэвсгэрээ аваад яв" гэж хэлэхийн аль нь амархан
бэ? Харин Хүний Хүү газар дээр нүглүүдийг уучлах эрх мэдэлтэйг та нарт
мэдүүлэхийн тулд гээд Тэрээр саа өвчтэй хүнд
— Би чамд хэлье. Бос, дэвсгэрээ аваад гэртээ харь гэсэнд мөнөөх хүн босож,
тэр даруй дэвсгэрээ аваад, бүгдийн өмнүүр гарч явлаа. Хүмүүс бүгд мэл гайхаж,
— Үүнтэй адил зүйл бид хэзээ ч үзсэнгүй гээд Бурханыг алдаршууллаа.
Тэр дахиад нуурын эргээр явав. Олон түмэн бүгд Түүн уруу ирэхэд, Тэр тэдэнд
сургаал заалаа. Дэргэдүүр нь өнгөрөнгөө, Алфайн хүү Левиг татварын газар сууж
байхыг Есүс хараад, түүнд
— Намайг дага гэж айлдсанд тэр босож, Түүнийг дагалаа.
Түүний гэрт нь Есүс тухлан сууж байжээ. Олон татвар хураагчид ба нүгэлтнүүд
Есүс болоод шавь нарынх нь хамт хооллон сууцгаалаа. Учир нь Түүнийг дагаж
байсан хүмүүс олон байсан аж. Фарисайчуудын хуулийн багш нар Есүсийг
нүгэлтнүүд болон татвар хураагчдын хамт хооллон байгааг хараад, шавь нарт нь
— Яагаад Тэр татвар хураагч болон нүгэлтнүүдийн хамт ууж, идэж байдаг билээ?
гэв. Үүнийг сонсоод, Есүс тэдэнд
— Эрүүл хүмүүст бус, өвчтэй хүмүүст эмч хэрэгтэй. Би зөвт хүмүүсийг биш,
нүгэлтнүүдийг дуудахаар ирсэн юм гэлээ.
Иоханы шавь нар болон фарисайчууд мацаг барьж байжээ. Тэд ирж, Түүнд
— Яагаад Иоханы шавь нар болон фарисайчуудын шавь нар мацаг барьдаг, харин
Таны шавь нар мацаг барьдаггүй юм бэ? гэхэд Есүс тэдэнд
— Хүргэний бараа бологчид нь шинэ хүргэнтэйгээ хамт байхдаа мацаг барьдаггүй.
Тийм биш гэж үү? Шинэ хүргэнтэйгээ хамт л байвал тэд мацаг барьж болохгүй. Харин шинэ хүргэн тэднээс аваачигдах өдрүүд ирнэ. Тэгэхэд л тэр өдөр тэд мацаг
барина.
Хэн ч хуучин дээлийг агчаагүй даавууны өөдсөөр нөхөхгүй. Тэгвэл шинэ нөхөөс
хуучин дээлийг таталдуулж бүр ихээр урна. Хэн ч шинэ дарсыг хуучин туламд
хийдэггүй. Тэгвэл дарс туламыг сад тавина. Тэгээд дарс ч үгүй, тулам ч үгүй
хоцорно. Харин шинэ дарсыг шинэ туламд л хийдэг гэлээ.
Тэрээр Амралтын өдөр тариан талбайн дундуур дайран өнгөрч байлаа. Шавь нар
нь замдаа тариан түрүүг шувтран явж байв. Фарисайчууд Түүнд
— Нааш хараач. Яагаад тэд Амралтын өдөр хууль бус зүйл хийнэ вэ? гэж асуусанд,
Есүс тэдэнд
— Идэх юм байхгүй, өлссөнөөсөө болж Давид болон түүнийг дагалдан явагсад нь юу
хийснийг та нар ер уншаагүй гэж үү? Тэргүүн тахилч Абиатарын үед тэр Бурханы
гэрт ороод, тахилч нараас өөр хэн ч идэж үл болох ариусгасан талхыг идсэн
төдийгүй, бас хамт байсан хүмүүстээ өгсөн шүү дээ гээд, Тэр тэдэнд бас
— Хүн Амралтын өдрийн төлөө бус, Амралтын өдөр нь хүний төлөө бий болсон. Хүний Хүү Амралтын өдрийн ч Эзэн мөн гэж айлдав.

Тэгээд Тэр дахин синагогт ороход тэнд хатингар гартай хүн байжээ. Тэд Түүнийг
буруутгахын тулд Амралтын өдөр тэр хүнийг Есүс эдгээх нь үү хэмээн Түүнийг
ажиглан харж байлаа. Есүс хатингар гартай хүнд
— Босоод, урагшаа гар гээд, тэдэнд
— Амралтын өдөр сайныг үйлдэх эсвэл мууг үйлдэх, амь аврах эсвэл амь хөнөөхийн
аль нь хуульд нийцэх вэ? гэсэн боловч тэд дуугарсангүй. Есүс ууртайгаар тэднийг
тойруулан харснаа, тэдний зүрх сэтгэл хатууд харамсаж, тэр хүнд
— Гараа сунга гэв. Мөнөөх хүн гараа сунгасанд, гар нь эдгэсэн байлаа. Фарисайчууд гарч, тэр даруй Есүсийн эсрэг херодынхонтой Түүнийг яаж алах тухай
зөвлөлджээ.
Есүс шавь нарынхаа хамт нуурын зүг цаашлав. Мөн Галилаас үй олон хүн дагаж
байлаа. Бас Иудейгээс, Иерусалимаас, Идумаас, Иорданы тэртээгээс, Тир болон
Сидон хавиас үй олон хүн Есүсийн хийсэн бүхнийг сонсоод Түүн уруу иржээ. Хурсан олонд бүчүүлэхгүйн тулд завь бэлэн байлгахыг Өөрийн шавь нарт Тэр
даалгав. Учир нь Есүс олон хүнийг эдгээсэн тул өвчинд зовж зүдрэгсэд бүгд Түүнд
гар хүрэх гэж дайрч байлаа. Бузар сүнснүүд Есүсийг харах болгондоо өмнө нь
унаж,
— Та бол Бурханы Хүү мөн гэж хашхиралдаж байв. Өөрийг нь мэдүүлж болохгүйг
Тэр тэдэнд хатуу санууллаа.
Есүс уул өөд гарч Өөрийн хүссэн хүмүүсээ дуудахад тэд Түүн уруу ирэв. Есүс
арван хоѐр хүнийг элч гэж нэрлэн томилжээ. Учир нь тэднийг Өөртэйгөө хамт
байлгаж, тунхаглуулахаар илгээх,чөтгөрүүдийг зайлуулах эрх мэдэлтэй
байлгахын тулд сонгосон юм. Тэр арван хоѐр хүнийг томилсон нь Симон, (Тэр
түүнд Петр гэдэг нэр өгчээ), Зебедеен хүү Иаков, Иаковын дүү Иохан (Тэр тэдэнд
«Аянгын хөвгүүд» гэсэн утгатай Бонергес гэдэг нэр өгчээ), Андрей, Филип,
Бартоломай, Матай, Томас, Алфайн хүү Иаков, Таддай, Канын Симон, Есүсээс
урвасан Искариотын Иудас нар байлаа.
Есүс гэрт ороход дахиад л бөөн хүн цугларч тэдэнд юм идэх ч завдал өгсөнгүй. Үүнийг сонсоод хамаатнууд нь Есүсийг авчрахаар явав. Учир нь хүмүүс Түүний тухай
— Тэр Өөрийн ухаан мэдрэлээ алджээ гэж ярьж байлаа. Иерусалимаас ирсэн
хуулийн багш нар
— Тэр Беелзебултэй гээд
— Тэр чөтгөрүүдийн захирагчаар чөтгөрүүдийг хөөн зайлуулдаг гэцгээж байлаа. Тэр тэднийг Өөр уруугаа дуудаж сургаалт зүйрлэлээр тэдэнд айлдруун
— Сатан Сатаныгаа яаж хөөн зайлуулж чадах билээ? Хэрэв хаанчлал дотроо
хуваагдвал, тэр хаанчлал нь оршин тогтнож чадахгүй. Хэрэв айл гэр дотроо
хуваагдвал, тэр айл гэр оршин тогтнох чадваргүй болно. Хэрэв Сатан өөрийн
эсрэг босон хуваагдвал, тэр оршин тогтнож чадахгүй, харин эцэс нь ирнэ. Хүчтэй
эрийг эхлээд хүлж байж л гэрийг нь дээрэмдэнэ үү гэхээс гэрт нь шууд ороод эд
хөрөнгийг нь дээрэмдэж чадах хүн байхгүйбилээ. Үнэнээр Би та нарт хэлье. Хүний
хөвгүүдийн бүх нүгэл, тэдний ярьсан доромжлол бүхэн уучлагдана. Харин Ариун
Сүнсийг доромжлогч хэн ч хэзээ ч уучлагдахгүй бөгөөд мөнх нүглийн гэмтэн болно
гэв. Учир нь тэд
— Есүс бузар сүнстэй гэж ярьж байсан юм.
Есүсийн эх болон дүү нар нь ирээд гадаа зогсож, Түүнийг дуудуулахаар хүн
оруулав. Есүсийг олон хүн тойрон сууж байлаа. Тэд Түүнд
— Хараач. Ээж болон дүү нар тань Таныг хүлээгээд гадаа байж байна гэхэд, тэр
тэдэнд хариулан
— Хэн Миний ээж, Миний дүү нар юм бэ? гээд, Өөрийг нь хүрээлэн суугчдыг
хараад,
— Миний ээж болон Миний дүү нарыг харагтун. Яагаад гэвэл Бурханы хүслийг
биелүүлэгч хэн боловч Миний ээж болон дүү нар минь юм гэж айлдав.

Тэр нуурын дэргэд дахин сургаал зааж эхлэв. Түүн уруу асар олон хүн хуран
цугласан тул Есүс нууран дахь завин дээр гарч суув. Цугласан олон бүгдээрээ
нуурын захаар газар дээр байлаа. Есүс сургаалт зүйрлэлээр олон зүйлийг тэдэнд
заасан юм. Тэр сургахдаа ийн айлдав.
— Үүнийг сонс. Тариачин үр суулгахаар гарчээ. Түүнийг үрээ цацахад зарим үр
нь зам хавиар унасанд, шувууд ирээд түүтээд идчихжээ. Зарим үр нь хөрс багатай
чулуурхаг газар унаж, хөрснь гүн биш тул тэр даруй соѐолжээ. Нар мандсаны
дараа үндэсгүй учир тэдгээр нь хорчийн хатжээ. Зарим нь хогийн ургамлын дунд
унахад, хогийн ургамал ургаж тэднийг барьчихаж. Ингээд тэр үр ургац өгсөнгүй. Зарим үр нь сайн хөрсөнд унаж, урган өсөж ургацаа өгөхөд гуч, жар, зуу дахин их
болжээ гээд, Тэр
— Сонсох чихтэй нь сонсогтун гэж айлдав.
Есүсийг ганцаараа болох үед нь ойролцоо байсан хүмүүс болон арван хоѐр шавь
нар нь сургаалт зүйрлэлийн тухай Түүнээс лавлан асуухад, Тэр тэдэнд айлдан
— Бурханы хаанчлалын нууц та нарт өгөгдсөн. Харин гадна байгсад нь бүх юмыг
сургаалт зүйрлэлээр авдаг. Энэ нь тэд харж байхдаа хардаг боловч
ухамсарлахгүй, сонсож байхдаа сонсдог боловч ойлгохгүйн тулд юм. Эс бөгөөс тэд
эргэж буцан, уучлагдах байсан гээд, Тэр
— Энэ сургаалт зүйрлэлийг та нар ойлгохгүй байна гэж үү? Тэгвэл та нар яаж бүх
сургаалт зүйрлэлийг ойлгох билээ? Тэр тариачин үг тарьж байна. Эдгээр нь
зам хавиар унагсад бөгөөд тэнд үг таригджээ. Тэд сонсоход тэр даруй Сатан ирж,
тэдэнд суулгагдсан үгийг зайлуулдаг. Үүнчлэн эдгээр нь чулуурхаг газарт унагсад
бөгөөд тэд үгийг сонсоод тэр даруй баяртайгаар хүлээн авдаг. Өөрсдөд нь бат
үндэс байхгүй, харин тэд түр зуурынх бөгөөд дараа нь үгнээс болж зовлон, хавчлага
тохиоддоход тэд тэр даруй унадаг. Зарим нь хогийн ургамлын дунд унагсад
бөгөөд эдгээр нь үгийг сонсоод, харин ертөнцийн зовнил, эд баялгийн хуурамч
байдал, бусад зүйлсийг хүсэх хүсэл нь үгийг шахан зайлуулахад тэр нь үр жимсгүй
болдог. Зарим нь сайн хөрсөнд унагсад юм. Тэд үгийг сонсоод хүлээн авч, гуч,
жар, зуу дахин их үр жимс гаргана гэв.
Есүс тэдэнд айлдруун
— Дэнлүүг саван дор юм уу, орон дор тавих гэж авчирдаггүй биз дээ? Түүнийг
дэнлүүний суурин дээр тавих гэж авчирдаггүй бил үү? Хэрэв нуугдмал юм байгаа
бол зөвхөн илчлэгдэхийн тулд юм. Хэрэв нууц юм байгаа бол зөвхөн илрүүлэгдэхийн
тулд юм. Хэрэв сонсох чихтэй хүн байвал сонс гэв. Тэр тэдэнд
— Та нар сонсож байгаа зүйлээ анхаарагтун. Өөрсдийнхөө хэмжүүрийн жишгээр та
нар хэмжигдэх болно. Нэмж өгөгдөх ч болно. Учир нь хэнд байна, түүнд ихээр
өгөгдөнө. Хэнд байхгүй байна, түүнд байгаа нь хүртэл түүнээс авагдана гэв.
Тэр
— Бурханы хаанчлал нь газарт үр цацаж байгаа хүнтэй адил юм. Шөнө нь унтаж,
өдөр нь боссоор, үр яаж урган өсөж байгааг тэр хүн өөрөө ч мэдэхгүй. Газар
эхлээд өөрөөсөө үрийг соѐолуулж дараа нь түрүүг, тэгээд боловсорсон тариаг бий
болгодог. Харин үр боловсормогц ургац хураах цаг болсон тул тэр даруй тэр хүн
хадуур хүргэнэ гэв.
Тэр
— Бурханы хаанчлалыг бид юугаар зүйрлүүлэх вэ? Эсвэл ямар сургаалт зүйрлэлээр
илэрхийлэх вэ? Энэ нь гичийн үртэй адил юм. Хөрсөнд суулгах үед гичийн үр
газар дээрх ямар ч үрнээс бага байдаг. Гэвч үрийг суулгасны дараа өсөж, ямар ч
ургамлаас илүү томорч, том мөчрүүд гарч сүүдэрт нь огторгуйн шувууд үүрээ засдаг
юм гэж айлдлаа.
Есүс тийнхүү олон сургаалт зүйрлэлүүдийг ойлгох чинээгээр нь тэдэнд айлдав. Тэдэнд сургаалт зүйрлэлгүйгээр Тэр ярьсангүй. Харин Өөрийн шавь нартаа тусад нь
бүгдийг тайлбарлан өгчээ.
Тэр өдрөө орой болоход Есүс тэдэнд
— Цөмөөрөө нуурын нөгөө тал уруу явцгаая гэхэд, цугласан олныг орхин, тэд
Түүнийг завин дээр байсан чигээр нь авч явахад өөр завинууд ч дагалдав. Тэнд
хүчит салхи үүсэж, давалгаа завийг нөмрөн ирж, завь хэдийнээ усанд автжээ. Есүс завины хитэгт дэр дэрлээд унтаж байлаа. Шавь нар нь Түүнийг сэрээж, Түүнд
— Багш аа, бидний үхэх нь Танд хамаагүй гэж үү? гэлээ. Есүс сэрээд, салхийг
буруушааж, нуурт
— Чимээгүй. Намд гэж айлдав. Салхи зогсож, шуурга бүр нам гүм болов. Тэр
тэдэнд
— Та нар юунд ингэтлээ айна вэ? Та нарт яагаад итгэл байхгүй байдаг билээ? гэхэд,
тэд маш их айж, бие биендээ
— Салхи болон нуур хүртэл Түүнд захирагдаж байдаг Тэр ер нь хэн юм бэ? гэцгээж
байлаа.

Тэд нуурын нөгөө эрэг болох Герас нутагт иржээ. Түүнийг завинаас буухад тэр
даруй бузар сүнстэй хүн булшнаас гарч Есүстэй учрав. Тэр хүний орон байр нь
булшнуудын дунд байв. Хэн ч түүнийг хүлж чадсангүй, бүр гинжээр ч хүлж чадсангүй.
Учир нь тэр олон удаа гавтай, гинжтэй байсан ч гинжээ тастаж, гаваа хэдэн хэсэг
болгон эвдчихдэг байв. Түүнийг номхтгоход хэний ч хүч хүрсэнгүй. Тэрээр
булшнуудын дунд, ууланд өдөр шөнөгүй орилж, чулуугаар өөрийгөө дэлсэнэ. Есүсийг холоос хараад, тэр гүйн ирж Түүнд мөргөв. Тэгээд чанга дуугаар хашхиран
— Хамгийн Дээд Бурханы Хүү Есүс ээ, Танд би ямар хамаатай билээ? Би Бурханаар
Танаас гуйя. Намайг бүү зовоогооч! гэлээ. Учир нь Есүс
— Бузар сүнс чи энэ хүнээс гар гэж айлдсан ажээ. Есүс түүнээс
— Чамайг хэн гэдэг вэ? гэж асуусанд тэр
— Бид олуулаа учир намайг Легион гэдэг гэв. Тэгээд тэр Түүнээс өөрсдийг нь энэ
нутгаас бүү зайлуулаач гэж хүсэмжлэн гуйж эхлэв. Тэнд ууланд гахайн их сүрэг
бэлчиж байлаа. Чөтгөрүүд Есүсээс
— Биднийг гахай уруу явуулаач. Бид тэдний дотор оръѐ гэж гуйхад, Есүс тэдэнд
зөвшөөрөв. Бузар сүнснүүд хүнийг орхиж, гахайнуудад шүглэв. Хоѐр мянгаорчим
гахаин сүрэг эгц эргээс нуур уруу ухасхийж нуурт живцгээлээ. Гахайчид зугтаж,
үүнийг хот, тосгодод мэдэгдэв. Тэгээд хүмүүс юу болсныг үзэхээр иржээ. Тэд Есүс
уруу ирээд, чөтгөрт, «Легионд» эзэмдүүлж байсан яг тэр хүн хувцасласан, эрүүл
саруул сууж байхыг хараад ихэд айв. Үзсэн хүмүүс тэр хүнд юу тохиолдсоныг
болон гахайнуудын тухай тэдэнд ярьж өгчээ. Тэд Есүсийг нутгаасаа явахыг гуйж
эхлэв. Есүсийг завинд суух үед чөтгөрт эзлэгдсэн байсан өнөөх хүн өөртэй нь
хамт байя гэж гуйсанд, Есүс зөвшөөрсөнгүй, харин түүнд
— Гэртээ, өөрийнхөн дээрээ оч. Эзэн чамд ямар агуу зүйлс хийж, чамд хэрхэн
өршөөлөө үзүүлснийг тэдэнд мэдэгд гэв. Тэр явж, Есүс өөрийнх нь төлөө ямар
агуу зүйлс хийж өгснийг Декапол хэмээх газарт зарлаж эхлэв. Хүн бүр гайхацгааж
байлаа.
Есүс завиар нөгөө эрэг уруу дахин гаталж ирэх үед Түүн уруу олон хүн хуран
цуглажээ. Есүс нуурын эрэг дээр байв. Синагогийн ахлагчдын нэгэн болох Иайр
гэгч хүн ирж, Есүсийг хараад хөлд нь унаж,
— Бага охин маань үхлийн ирмэг дээр байна. Та очиж мутраа тавиач. Тэгвэл тэр
минь эдгэж, амьдрах байх гэж ихэд хүсэмжлэн гуйв. Есүс түүнтэй хамт явахад
хурсан олон Түүнийг дагаж, бүчин шахалдаж байлаа.
Арван хоѐр жилийн турш цус алддаг өвчтэй байсан нэгэн эмэгтэй байв. Тэр
эмэгтэй олон эмчийн гарт шаналж, өөртөө байсан бүгдийг зарцуулсан боловч ямар ч
тус болсонгүй, харин ч бие нь улам мууджээ. Есүсийн тухай сонссоны дараа
тэрээр хүмүүсийн дундуур явсаар Түүний ард очиж, гадуур хувцсанд нь хүрэв. Учир нь тэр
— Хэрэв би зөвхөн Түүний хувцсанд нь хүрвэл эдгэрнэ гэж өөртөө хэлжээ. Тэр
даруй түүний цус гоожих нь татарч, өвчнөөс салснаа биеэрээ мэдрэв. Есүс тэр
даруй Өөрөөс нь хүч гарсныг мэдээд, олон түмэн уруу эргэн харж,
— Хэн Миний хувцсанд хүрэв? гэж асуулаа. Шавь нар нь Түүнд
— Хурсан олон Таныг шахаж байгааг Та хар л даа. Тэгтэл Та "Хэн Надад хүрэв?" гэх
юм гэлээ. Есүс үүнийг үйлдсэн тэр эмэгтэйг харах гэж эргэн тойрноо ажиглав. Юу болсныг мэдсэн тэр эмэгтэй айж чичирсээр ирж, Есүсийн өмнө унав. Тэгээд бүх
үнэнээ хэлжээ. Есүс түүнд
— Охин минь, итгэл чинь чамайг эдгээлээ. Амар тайван явж, зовлонгоосоо
ангижрагтун гэв.
Түүнийг ийн айлдаж байтал синагогийн ахлагчийн гэрээс хүмүүс ирж
— Таны охин нас барчихлаа. Багшид төвөг удаад яах вэ? гэжээ. Гэвч Есүс үунийг
сонсоод, синагогийн ахлагчид
— Бүү ай. Зөвхөн итгэ гэж айлдав. Тэгээд Тэр Петр, Иаков, Иаковын дүү Иохан
нараас өөр хэнийг ч Өөртэйгөө хамт явахыгзөвшөөрсөнгүй. Тэд синагогийн
ахлагчийн гэрт ирэв. Уймарсан, чангаар уйлж хайлсан хүмүүсийг Тэр харав. Оруутаа Тэр тэдэнд
— Юунд та нар уймарч уйлалдана вэ? Энэ хүүхэд үхээгүй. Харин унтаж байна
гэсэнд, тэд Түүнийг тохуурхан инээлдэж эхлэв. Гэвч Есүс бүх хүнийг гаргаж,
зөвхөн өнөөх хүүхдийн аав ээжийг нь Өөрийнхөө нөхдийн хамт авч хүүхдийг тавьсан
өрөөнд оров. Хүүхдийн гараас барьж Тэр түүнд
— Талита кум (орчуулбал «Бяцхан охин минь, Би чамд хэлж байна. Бос!») гэж
айлдав. Тэр даруй охин босоод явж эхлэв. Тэр арван хоѐр настай байжээ. Тэр
даруй тэд бүр гайхаж орхив. Тэр
— Энэ тухай хэн ч мэдэх ѐсгүй гэж тэдэнд хатуу сануулаад,
— Охинд идэх юм өг гэлээ.

Есүс тэндээс явж нутагтаа ирэв. Шавь нар нь Түүнийг дагалдан явж байлаа. Амралтын өдөр Есүс синагогт сургаал заахад сонссон олон гайхаж,
— Энэ хүн үүнийг хаанаас авав? Түүнд ямар мэргэн ухаан заяасан юм бэ? Гараас нь
ямар гайхамшигт үйлс гарна вэ? Энэ хүн чинь Мариагийн хүү мужаан биш бил үү?
Иаков, Иос, Иуда, Симон нарын ах биш үү? Охин дүү нар нь бидний хамт энд байгаа
биз дээ? гэж Есүсийг янз янзаар гоочлов. Есүс тэдэнд
— Эш үзүүлэгч нь өөрийн гэр, төрөл садныхаа дунд болон нутгаасаа өөр газар
хүндлэгдэхгүй байх нь үгүй гэж айлдав. ТэндТэр ямар ч гайхамшгийг үйлдэж
чадсангүй. Харин өвчтэй байсан хэдэн хүн дээр мутраа тавьж эдгээжээ. Тэдэнд
итгэл байхгүйд Есүс гайхаж байлаа. Тэгээд Тэр эргэн тойрны тосгодоор явж, сургаал
айлдав.
Есүс арван хоѐрыгоо дуудаж, бузар сүнсийг захирах эрх мэдэл өгөөд, хоѐр
хоѐроор нь илгээв. Есүс тэдэнд зааварлан
— Замдаа таягаас өөр юут ч авч явах ѐсгүй. Талх ч болохгүй, уут хүүдий ч болохгүй,
хэтэвчиндээ зоос мөнгө ч авч явж болохгүй. Харин шаахайгаа өмс гээд нэмж
— Цамц давхарлаж өмсөөд хэрэггүй гэв. Есүс тэдэнд
— Та нар ямар айлд орно, хотоос явтлаа тэндээ бай. Аль нэг газар та нарыг
хүлээж авахгүй, та нарыг сонсохгүй бол тэндээс явахдаа тэдний эсрэг гэрчлэл
болгон хөлийнхөө тоосыг сэгсрэн унагаарай гэжээ. Тэд явж, хүмүүс гэмших ѐстойг
тунхаглав. Тэд олон чөтгөрийг зайлуулж, өвчтэй олон хүнийг тосоор тослон
эдгээжээ.
Херод Хаан үүнийг дуулсан байв. Учир нь Есүсийн нэр дуурссан байлаа. Хүмүүс
— Баптисм хүртээгч Иохан үхэгсдээс амилжээ. Тийм учраас Түүнд гайхамшигт хүч
байна гэж ярилцаж байв. Харин зарим нь
— Тэр бол Елиа, зарим нь
— Тэр бол эртний эш үзүүлэгчдийн нэгний л адил эш үзүүлэгч байна гэж байлаа. Харин Херод үүнийг дуулаад
— Миний цаазалсан Иохан амилжээ гэв. Учир нь Херод өөрийнхөө дүү Филипийн
эхнэр Херодиатай гэрлэсэн тул түүнээс болж Иоханыг бариулан шоронд хориулжээ.
Учир нь Иохан Херодод
— Дүүгийнхээ эхнэрийг авах нь хууль бус гэж хэлсэн байв. Херодиа түүнд хорсож,
түүнийг алахыг санаархсан авч чадсангүй. Учир нь Херод Иоханаас айдаг байсан
бөгөөд түүнийг зөвт шударга, ариун хүн гэдгийг мэдэж, Иоханыг хамгаалдаг байв.
Херод Иоханыг сонсохдоо тээнэгэлздэг ч дуртайяа сонсдог байлаа. Хүлээсэн
өдөр нь ирж, Херод төрсөн өдрөө тохиолдуулан ихэс дээдэс, мянгатын дарга нар
болоод Галилын хүндэт хүмүүст зориулж зоог барьжээ. Херодиагийн охин орж
ирж бүжиглэв. Херод болон тэнд байгсдад охин ихэд таашаагджээ. Хаан охинд
— Чи юу хүссэнээ надаас гуй. Би чамд түүнийг чинь өгье гэв. Тэрээр охинд олон
удаа ам гарч,
— Чи надаас юуг хүснэ, би түүнийг чинь, хаанчлалынхаа хагасыг ч болов чамд өгнө
гэж амлав. Охин гарч, эхээсээ
— Би юу гуйх вэ? гэж асуухад эх нь
— Баптисм хүртээгч Иоханы толгойг гэжээ. Охин тэр даруй хааны өмнө шалавхан
очиж
— Яг одоо баптисм хүртээгч Иоханы толгойг тавган дээр тавьж надад өгөхийг би
танаас хүсэж байна гэж хэлэв. Хаан гүнээ харамссан боловч зочид байсан тул,
бас амласан учир охинд татгалзахыг хүссэнгүй. Хаан тэр даруй алуурчныг
явуулж, түүний толгойг авчрахыг тушаалаа. Тэр очоод, шоронд Иоханыг цаазалжээ.
Тэгээд түүний толгойг тавган дээр авчраад охинд өгөхөд, охин эхдээ өгөв. Иоханы шавь нар үүнийг дуулаад ирж, цогцсыг нь авч хадан булшинд тавьжээ.
Элч нар Есүс уруу цуглан ирэв. Тэд хийсэн, заасан бүхнээ Түүнд айлтгалаа. Тэр тэдэнд
— Та нар зэлүүд газар уруу оч. Жаахан амар гэжээ. (Учир нь тэнд олон хүн ирж,
очиж, тэдэнд юм идэх ч цаг байсангүй). Тусдаа байхаар тэд зэлүүд газрыг зүглэн
завиар явав. Хүмүүс тэдний хөдлөхийг хараад, олонх нь таньжээ. Тэд хот бүхнээс
хамтдаа тэр зүгт гүйсээр тэднээс урьтаж тэнд хүрэв. Есүс эрэг дээр гарахдаа, үй
олон хүнийг хараад тэднийг өрөвдөв. Учир нь хүмүүс хоньчингүй хонь мэт байв. Тэр
тэдэнд олон зүйлийг зааж эхлэв. Хэдийнээ цаг орой болоход шавь нар нь Түүн
дээр ирж,
— Энэ газар зэлүүд. Аль хэдийн орой болчихлоо. Хүмүүсийг явуулъя. Тэд ойр
орчмын тосгон, суурин уруу очоод, өөрсөддөө идэх юм худалдаж аваг гэжээ. Гэтэл Есүс хариуд нь
— Та нар тэдэнд идэх юм өг гэв. Шавь нар нь Түүнд
— Бид явж, талханд хоѐр зуун денар зарцуулж тэдэнд идэх юм өгөх үү? гэхэд, Есүс тэдэнд
— Та нарт хэдэн талх байна? Яв, хар гэж айлдлаа. Тэд олж мэдээд,
— Таван талх, хоѐр загас байна гэв. Бүх хүмүүсийг зүлгэн дээр хэсэг хэсгээр нь
суулгахыг тэдэнд Тэр тушаав. Тэд зуугаараа, тавиараа хэсэг болон суулаа. Есүс таван талх, хоѐр загасыг авч, тэнгэр өөд ширтэн хүнсийг ерөөгөөд талхыг
хувааж, хүмүүст өгүүлэхээр шавь нартаа өгөв. Хоѐр загасыг ч бүгдэд нь хуваан
хүртээв. Тэд бүгд цөмөөрөө идэж цадсан байлаа. Тэд талхны хэлтэрхий,
загасны үлдэгдлийг цуглуулахад арван хоѐр сагс дүүрчээ. Тэнд талх идсэн таван
мянган эрчүүд байсан юм.
Цугласан олныг Тэрээр тараан явуулж байх зуураа шавь нараа тэр даруй завинд
суулгаж, нуурын нөгөө зүг дэх Бетсайд уруу түрүүлж явуулав. Тэднийг
явуулсныхаа дараа Тэр залбирахаар уул өөд явжээ. Орой болоход завь нуурын
дунд, харин Есүс ганцаараа газар дээр байв. Салхи сөрөн явж байсан тул шавь
нар нь сэлүүрдэн хүчээ барж буйг Тэр хараад, шөнийн дөрөв дэх манааны үед Есүс
нууран дээр алхаж, тэднийг зүтлэн ирж байв. Тэдний хажуугаар өнгөрөх санаатай
явж байтал, шавь нар нь Түүнийг нууран дээр алхаж явахыг хараад, хий үзэгдэл
байна хэмээн бодож хашхиралдав. Учир нь Түүнийг бүгд харсан бөгөөд ихэд
айжээ. Гэвч тэр даруй Есүс тэдэнтэй ярьж,
— Зоригтой бай. Би байна. Бүү ай гэж тэдэнд айлдав. Тэгээд тэдний байгаа завин
дээр Түүнийг гарахад салхи зогсов. Шавь нар нь бүр ихэд гайхав. Учир нь тэд
талхны явдлыг ойлгоогүй, харин ч тэдний зүрх хатуу байв. Тэд хөвсөөр
Геннесарет нутагт хүрч зангуугаа эрэг дээр хаяв. Тэднийг завинаас буусан тэр
даруй хүмүүс Есүсийг таниад, бүх нутгаар гүйн явж, Түүнийг байгаа гэж сонссон
газар уруу өвчтэй хүмүүсийг дэвсгэртэй нь авчирж эхлэв. Түүнийг суурин, хот,
тосгон, хаа ч очсон олон түмэн өвчтэй хүмүүсийг олон хөлийн газар авчирж байв.
Тэд Есүсээс энэ хүмүүсийг хувцасныхаа хормойд зөвхөн гар хүргүүлээч гэж гуйцгаан,
гар хүрсэн болгон эдгэрч байлаа.

Иерусалимаас ирсэн фарисайчууд ба хуулийн багш нарын зарим нь Есүсийг
хүрээлэн цутларав. Есүсийн шавь нарын зарим нь бохир буюу утаагаагүй гараар
талх идэхийг тэд харсан ажээ. (Учир нь фарисайчууд болон бүх Иудей хүн өвөг
дээдсийнхээ уламжлалыг сахьж, хэрэв гараа сайтар угаагаагүй л бол юм иддэггүй
байжээ. Тэд захаас ирснийхээ дараа өөрсдийгөө цэвэрлээгүй л бол юм иддэггүй
байв. Аяга, ваар, зэс сав суулгын угаалга гэх мэт сахих ѐстой ондоо олон ѐс тэдэнд
байжээ). Фарисайчууд болон хуулийн багш нар
— Яагаад Таны шавь нар өвөг дээдсийнхээ ѐс заншлаар явалгүй, харин бохир
гараараа талх иднэ вэ? гэж Түүнээс асуухад Есүс тэдэнд
— Хоѐр нүүртэй та нарын тухайд Исаиа зөвөөр эш үзүүлсэн бөгөөд үүнийг ингэж
бичсэн. "Энэ ард түмэн Намайгуруулаараа хүндэтгэдэг. Харин тэдний зүрх Надаас
алс хол юм. Тэд хүмүүсийн тушаалыг сургаал мэт зааж, харин Надад дэмий хоосон
мөргөдөг".
Бурханы хуулиудыг та нар орхигдуулан, хүний ѐс заншилд баригддаг гээд, Тэр
мөн тэдэнд хандан
— Та нар ѐс заншлаа сахихын тулд Бурханы хуулиудыг орхигдуулахдаа гарамгай
юм. "Эцэг, эхээ хүндэл. Эцэг, эхээ муугаар хэлэгч нь үхэх ѐстой" гэж Мосе
айлдсан шүү дээ. Харин та нар "Хэрэв хүн эцэгтээ эсвэл эхдээ «Танд тусалж
болох байсан миний ямар ч зүйл нь Корбан (тэр нь Бурханд өргөгдсөн гэсэн үг юм)»
гэж хэлбэл" гээд, та нар тэр хүнд эцэг эхийнхээ төлөө юу ч хийхийг
зөвшөөрдөггүй. Ингэж та нар уламжлан авсан ѐс заншлаараа Бурханы үгийг
хүчингүй болгодог. Үүнтэй адил олон зүйлийг та нар үйлддэг гэж айлдав. Есүс
дахиад олон түмнийг Өөр уруутаа дуудаж, тэдэнд хандан
— Та нар бүгд Намайг сонс. Ойлгогтун. Хүний дотор орж түүнийг бузарлаж чадах
юм хүний гадна ер байхгүй. Харин хүнээс гарч байгаа юм хүнийг бузарладаг. Хэрэв сонсох чихтэй хүн байвал сонсогтун гэж айлдав. Есүс хурсан олныг
орхиж,айлд орох үед шавь нар нь энэ сургаалт зүйрлэлийн тухай лавлан асуув. Тэр тэдэнд
— Та нар бас ойлгоогүй гэж үү? Гаднаас хүний дотор орох ямар ч юм хүнийг
бузарлаж чадахгүйг та нар ойлгохгүй байна гэж үү? Учир нь тэр нь хүний зүрхэнд
орохгүй, харин ходоодонд ороод хаягдана гэв. (Бүх хоол хүнс цэвэр гэдгийг Тэр тийн
илэрхийлжээ). Тэр
— Хүнээс гарах юм л хүнийг бузарладаг. Учир нь дотроос, хүмүүсийн зүрхнээс
хорон муу бодол, садар самуун, хулгай, аллага, завхайрал, шунахайрал, балмад
явдал, мөн заль мэх, тачаангуй байдал, атаархал, гүтгэлэг, бардам зан, мунхаглал
нь гардаг. Энэ бүх хорон зүйлс нь дотроос гарч хүнийг бузарладаг гэж айлдлаа.
Тэндээс Тэр босоод, Тирийн дүүрэг уруу явжээ. Есүс нэгэн айлд орохдоо Өөрийг
нь хэн ч бүү мэдээсэй гэж хүссэн боловч нуутдаж чадсангүй. Бяцхан охинд нь
бузар сүнс шүглэсэн нэгэн эмэгтэй Түүний тухай сонсоод, тэр даруй ирж Есүсийн
хөлд унав. Тэр эмэгтэй Сирофоеник гаралтай грек хүн байсан бөгөөд охиноос нь
чөтгөрийг хөөн зайлуулахыг Есүсээс гуйж байлаа. Есүс түүнд
— Эхлээд хүүхдийг цатга. Учир нь хүүхдийн талхыг авч нохдод хаях нь зохисгүй
гэхэд, харин тэр эмэгтэй Түүнд
— Тийм ээ, Эзэн. Гэвч ширээн дор байгаа ноход хүртэл хүүхдийн хаясан үирмэгийг
иддэг шүү дээ гэж хариулав. Есүс түүнд
— Ингэж хэлсэн тул чи яв. Охиноос чинь чөтгөр зайлсан гэлээ. Гэртээ очоод, тэр
хүүхдээ орон дээрээ хэвтэж байхыг, чөтгөр зайлуулагдсаныг үзэв.
Есүс дахин Тирийн дүүргээс явж Сидоныг дайран Декапол дүүрэгт байдаг Галил
нуур уруу очив. Хүмүүс Түүн уруу дүлий, талтираа хэлтэй хүнийг авчирж түүний
дээр мутраа тавиач гэж Есүсээс гуйжээ. Есүс тэр хүнийг хурсан олноос зайдуу
аваачаад, хуруутаа чихэнд нь хийж, нулимаад хэлэнд нь хүрэв. Есүс тэнгэр өөд
ширтэн гүн санаа алдаад, түүнд
— Еффата буюу «Нээгд» гэж тушаасанд, өнөөх хүний чих нь онгойж, хэлний нь
согог арилж, зөв ярих болов. Хэнд ч ярьж болохгүйг Тэр тэдэнд тушаасан боловч
Түүнийг хорих тусам тэд улам бүр зарлан түгээж байлаа.
Тэд
— Тэр бүгдийг сайнаар үйлдсэн. Тэр дүлийг сонсголтой болгож, хэлгүйг ярьдаг
болголоо хэмээн ярилцаж үнэнхүү гайхаж байв.

Дахиад үй түмэн хүн цутларсан тэр өдрүүдэд хүмүүс идэх юмгүй болжээ. Есүс
шавь нараа дуудаж, тэдэнд
— Би хурсан олныг өрөвдөх юм. Учир нь тэд энд Надтай хамт гурав хонолоо.
Тэдэнд ямар ч идэх юм алга. Хэрэв Би тэднийг гэрт нь өлмөн зэлмүүн буцаавал
тэд замдаа ядарч унах болно. Тэдний зарим нь холоос иржээ гэж айлдав. Шавь
нар нь Түүнд
— Хэн энэ зэлүүд газар хаанаас эдгээр хүмүүсийг цатгах хангалттай талх олж чадах
билээ? гэхэд, Есүс тэднээс
— Та нарт хэдэн талх байна? гэв. Тэд
— Долоо гэлээ. Тэр хурсан олныг газар сууцгаа хэмээн тушаагаад, долоон талхыг
аван талархал өргөөд, хуваан хүмүүст үйлчлүүлэхийн тулд Өөрийн шавь нартаа
өгөв. Шавь нар нь тэдгээрийг хурсан олонд тараав. Тэдэнд бас хэдэн жижиг загас
байлаа. Есүс тэдгээрийг ерөөгөөд, эднийг ч бас тараа гэлээ. Хүмүүс идээд цадав.
Тэгээд тэд үлдсэн хэлтэрхийнүүдийг нь цуглуулахад долоон том сагс дүүрчээ. Тэнд
дөрвөн мянга орчим хүн байлаа. Дараа нь Тэр тэднийг явуулав. Есүс тэр даруй
Өөрийн шавь нарын хамт завинд сууж, Далманутын орчимд ирлээ.
Фарисайчууд хүрч ирээд Есүсийг сорихын тулд тэнгэрийн нэг тэмдгийг үзүүл
хэмээн Түүнээс шаардаж, Түүнтэй маргалдаж эхлэв. Есүс Өөрийн сүнс дотроо
гүнээ санаа алдаж
— Яагаад энэ үеийнхэн тэмдэг эрэлхийлнэ вэ? Үнэнээр Би та нарт хэлье. Энэ
үеийнхэнд ямар ч тэмдгийг өгөхгүй гэж айлдлаа. Тэрээр тэднийг орхин завиндаа
буцан сууж нөгөө эрэг уруу явав.
Тэд талх авахаа мартсан бөгөөд завинд нь ганцхан талх л байлаа. Есүс шавь
нартаа зааварлан
— Сэрэмжлэгтүн. Фарисайчуудын болон Херодын хөрөнгөнөөс болгоомжил гэв. Тэд өөрсдөд нь талх байхгүй байсныг өөр хоорондоо шүүн ярилцаж эхэлсэнд, Есүс мэдээд тэдэнд
— Талхгүй байна гэж юунд та нар ярилцана вэ? Та нар одоо хүртэл ойлгоогүй,
ухаараагүй байна гэж үү? Та нар чинь хатуурчихсан зүрх сэтгэлтэй юм уу? Нүдтэй
атлаа та нар харахгүй байна уу? Чихтэй атлаа та нар сонсохгүй байна уу? Санахгүй
байгаа юм биш биз дээ? Би таван мянган хүнд таван талх хуваан өгөхөд, та нар
хэдэн сагс дүүрэн илүүдэл талх цуглууллаа? гэхэд, тэд Түүнд
— Арван хоѐр гэв.
— Би дөрвөн мянган хүнд долоон талх хуваан өгөхөд та нар хэдэн том сагс
илүүдэл талх цуглууллаа? гэхэд, тэд Түүнд
— Долоо гэж хэлэв. Есүс тэдэнд
— Та нар одоо ч ухаарахгүй байна уу? гэсэн юм.
Тэднийг Бетсайдад ирэхэд хүмүүс нэгэн сохор хүнийг Түүн уруу авчирж, түүнд
мутраа хүргэхийг Есүсээс гуйв. Есүс тэр хүнийг гараас нь хөтөлж тосгоноос
гаргаад, нүд уруу нь нулимсны дараа, түүн дээр мутраа тавиад түүнээс
— Чи ямар нэгэн юм харж байна уу? гэж асуухад, нөгөө хүн хараад
— Би хүмүүсийг харж байна. Тэд явж буй мод мэт харагдаж байна гэж хэллээ. Тэгэхээр нь Тэр дахиад мутраа нүдэн дээр нь тавихад тэр хүн анхааралтай харав.
Түүний нүд нь засарч, юм бүгдийг сайн харах болжээ. Есүс түүнд
— Тосгонд бүү оч гээд гэр уруу нь явуулав.
Есүс шавь нарынхаа хамт Цезарь Филиппийн тосгон уруу явжээ. Замдаа Тэр
шавь нараасаа
— Хүмүүс Намайг хэн гэж ярьж байна вэ? гэж асуухад, тэд Түүнд
— Баптисм хүртээгч Иохан гэдэг. Зарим нь Елиа гэхэд харин зарим нь эш
үзүүлэгчдийн нэг гэдэг гэв. Есүс цааш нь тэднээс
— Харин та нар Намайг хэн гэж ярьдаг вэ? гэхэд Петр
— Та бол Христ мөн гэж хэллээ. Тэр тэдэнд хэн нь ч Өөрийнх нь тухай ярьж
болохгүйг сануулав.
Тэр тэдэнд Хүний Хүү их зовох ѐстойг болон ахлагчид болон ахлах тахилч нар,
хуулийн багш нарт ад үзэгдэж алуулаад гурав хоногийн дараа дахин амилах тухай
зааж эхлэв. Есүс үүнийг ил шулуухан айлдсанд, Петр Түүнийг хажуу тийш
аваачаад, зэмлэж эхлэв. Гэтэл Есүс эргэхдээ шавь нараа хараад, Петрийг зэмлэн
— Сатан, Миний араас тонил. Учир нь чи Бурханы юмыг бус, харин хүнийхийг л
боддог гэв. Тэрээр хурсан олныг шавь нарынхаа хамт дуудаж, тэдэнд хандан
— Хэрэв хэн нэг нь Миний араас явахыг хүсвэл, тэр хүн өөрийгөө үгүйсгэж,
загалмайгаабарьж Намайг дагаг. Учир нь хэн өөрийн амийг аврахыг хүснэ, тэр хүн
түүнийгээ алдана. Харин хэн Миний төлөө, сайн мэдээний төлөө өөрийн амийг
алдана, тэр хүн түүнийгээ аварна. Учир нь хүн бүх дэлхийг олж авсан ч амиа
алдвал ямар ашиг байх билээ? Амиа сольж авахын тулд хүн юугаа өгөх юм бэ?
Завхай, нүгэлт энэ үеийнхэн дотор хэн Надаас болон Миний үгнээс ичнэ, Хүний
Хүү ч мөн Эцгийнхээ цог жавхлан дотор ариун тэнгэр элч нарын хамт ирэх үедээ тэр
хүнээс ичих болно гэж айддав.

Есүс тэдэнд айлдруун
— Үнэнээр Би та нарт хэлье. Энд байгаа хүмүүсийн зарим нь Бурханы хаанчлал
хүчний хамт ирэхийг үзэхээс өмнө үхлийг амсахгүй гэв.
Зургаан өдрийн дараа Есүс Өөрийнхөө хамт Петр, Иаков, Иохан нарыг дагуулан
өндөр ууланд гарчээ. Тэр тэдний өмнө хувирч өөрчлөгдөв. Хувцас нь цацарсан цав
цагаан өнгөтэй болжээ. Энэ дэлхийн ямар ч цайруулагч түүн шиг цагааруулж
чадахгүй. Елиа, Мосегийн хамт үзэгдсэн бөгөөд тэд Есүстэй ярилцаж байлаа. Петр Есүст
— Багш аа, энд байгаа нь бидэнд сайн байна. Бид гурван цацар, нэгийг нь Танд,
нэгийг нь Елиад, нэгийг нь Мосед барьж өгье гэв. Учир нь тэд айдаст автсан тул
тэр юу гэж хэлэхээ ч мэдэхгүй байлаа. Гэтэл үүл гарч, тэднийг нөмрөн авахад,
үүлнээс
— Энэ бол Миний хайртай Хүү мөн. Түүнийг сонсогтун гэх дуу гарав. Тэд нэгэн
зэрэг эргэн тойрноо харж, ганц Есүсээс өөр хэнийг ч олж харсангүй.
Уулаас буун явахдаа Есүс тэдэнд Хүний Хүүг үхэгсдээс амилах хүртэл өөрсдийн
үзсэнээ хэнд ч ярьж болохгүйг тушаав. Тэд энэ үтийг өлгөж аван, үхэгсдээс
амилах гэдэг нь ямар утгатай болохыг өөр хоорондоо ярилцав. Тэд Түүнээс
— Яагаад хуулийн багш нар Елиаг эхлээд ирэх ѐстой гэж ярьдаг юм бэ? гэж асуужээ.
Есүс тэдэнд
— Елиа эхлээд ирж, бүх зүйлсийг сэргээх ѐстой. Харин яагаад Хүний Хүүгийн тухай
Тэр их зовж, басамжлагдах ѐстой гэж бичигдсэн билээ? Би та нарт хэлье. Елиа
үнэхээр ирсэн. Түүний тухай бичигдсэний дагуу тэд юу хүссэнээ түүнд үйлдсэн юм
гэлээ.
Тэд шавь нар уруу буцаж ирээд, тэднийг тойрсон олон хүнийг болон тэдэнтэй
маргалдаж буй хуулийн багш нарыг харав. Тэр даруй бүх хүн Есүсийг харж ихэд
гайхаж, Түүнтэй мэндлэхээр гүйлээ. Есүс тэднээс
— Та нар юунд тэдэнтэй маргалдана вэ? гэж асуухад, цугласан олноос нэг хүн
Түүнд
— Багш аа, би сүнс шүгэлсэн хүүгээ Тань уруу авчирсан юм. Тэр сүнс хүүг минь
хэлгүй болгосон. Хүүг минь тэр эзэмдэх болгон түүнийг газар шидэж, хүүгийн
амнаас хөөс цахарч, шүдээхавирч, бие нь хөшчихдөг юм. Тэр сүнсийг зайлуулаач
гэж Таны шавь нарт би хэлсэн боловч тэд чадсангүй гэв. Есүс тэдэнд
— Ээ, итгэлгүй үеийнхэн, та нартай Би хэдий удаан байх юм бэ? Хэдий хүртэл Би та
нарыг тэвчих юм бэ? Хүүгээ Над дээр авчир гэлээ. Тэд хүүг Түүн дээр авчрав.
Есүсийг хармагц, тэр даруй мөнөөх сүнс хүүг маш хүчтэй татвалзуулж, газар
унагахад тэр амнаасаа хөөс цахруулан хөлбөрөн өнхөрч гарав. Есүс хүүгийн
эцгээс
— Тэр хэр удаан ийм байдалтай байсан бэ? гэж асуухад, эцэг нь
— Багаасаа л ийм байсан. Энэ сүнс хүүг минь хөнөөх гэж үргэлж гал, усанд ч
шиддэг байлаа. Харин хэрэв Та юуг ч хийж чаддаг юм бол биднийг өрөвдөж туслаач
гэлээ. Есүс түүнд
— "Хэрэв Та чаддаг бол" гэв үү? Итгэлтэй хүнд бүх юм боломжтой гэхэд, хүүгийн
эцэг тэр дороо хашхирч
— Би итгэж байна. Итгэлгүй байгаад минь туслаач гэсэнд, Есүс олон түмнийг
хурдан цуглаж байгааг хараад, бузар сүнсийг зэмлэж, түүнд
— Хэлгүй, дүлий сүнс ээ. Би чамд тушааж байна. Түүнээс гар. Дахиж түүнд бүү ор
гэж айлдав. Тэр сүнс бархирч, хүүг маш хүчтэй татвалзуулан хаяад, түүнээс
гарав. Хүү хүүр мэт болсонд олон хүмүүс түүнийг
— Тэр үхчихлээ гэжээ. Харин Есүс гараас нь барьж өндийлгөхөд, хүү босов. Есүсийг нэгэнайлд орох үед нь шавь нар нь Түүнээс
— Яагаад бид тэр сүнсийг зайлуулж чадсангүй вэ? гэж хувьчлан асуухад, Тэр
— Энэ төрөл нь зөвхөн залбирлаар л гарч чадна гэв.
Тэндээс гарч, тэд Галилыг дайрч өнгөрөв. Хэн нэгэн нь үүнийг мэдэхийг Есүс
хүссэнгүй. Учир нь Есүс шавь нартаа зааж, тэдэнд
— Хүний Хүү хүмүүсийн гарт тушаагдана. Тэд Түүнийг ална. Тэр алагдсанаасаа
хойш гурав хоногийн дараа амилах болно гэж айлдав. Гэвч шавь нар энэ үгийг нь
ойлгосонгүй. Тэд Түүнээс асуухаас ч айж байлаа.
Тэд Капернаумд иржээ. Айлд байхдаа Есүс
— Замдаа та нар юун тухай маргалдаад байв аа? гэж тэднээс асуув. Гэвч тэд
дуугүй байлаа. Учир нь шавь нар нь замдаа хэн хамгийн агуу нь болох талаар
хоорондоо маргалджээ. Тэр суугаад, арван хоѐрыгоо дуудаж, тэДэнд
— Хэрэв хэн нэг нь эхэнд байхыг хүсвэл тэр хүн бүхний сүүлчийн хүн бөгөөд бүгдийн
зарц болог гэж айлдав. Тэрээр хүүхэд авчраад, тэдний дунд зогсоов. Есүс
хүүхдийг тэвэрч, тэдэнд хандан
— Хэн Миний нэрээр ийм хүүхдүүдийн нэгийг хүлээн авна, тэр хүн Намайг хүлээн
авна. Хэн Намайг хүлээн авна, тэр хүн Намайг биш харин Намайг илгээгчТүүнийг
хүлээн авч байгаа юм гэж айлдав.
Иохан Түүнд
— Багш аа, Таны нэрээр чөтгөрүүдийг зайлуулж байсан хүнийг бид хараад түүнийг
болиулахыг оролдсон. Учир нь тэр биднийг дагаж байгаагүй шүү дээ гэхэд, Есүс
— Түүнд бүү саад бол. Миний нэрээр гайхамшгийг бүтээж буй хүн дараа нь удалгүй
Намайг муугаар хэлж чадахгүй. Учир нь хэн биднийг үл эсэргүүцнэ, тэр хүн
бидний талд байна. Үнэнээр Би та нарт хэлье. Христийн дагалдагчдын хувьд энэ
нэрээр чинь хэн та нарт аяга ус өгнө, тэр хүн шагналаа алдахгүй. Хэн Надад
итгэдэг ийм балчир хүмүүсээс нэгийг бүдрүүлнэ, тэр хүн тээрмийн хүнд чулуу
хүзүүндээ зүүж, тэнгист хаягдсан нь түүний хувьд дээр байхсан. Хэрэв гар чинь
чамайг бүдрүүлбэл тастаж хая. Унтаршгүй галтай тамд хоѐр гартай очсоноос аминд
тахир дутуу орох нь чиний хувьд дээр юм. Тэнд өт хорхой нь үхэхгүй. Гал нь
унтрахгүй. Хэрэв хөл чинь чамайг бүдрүүлбэл тастаж хая. Тамд хоѐр хөлтэй
хаягдсанаас аминд доголон орох нь чиний хувьд дээр юм. Тэнд өт хорхой нь
үхэхгүй. Гал нь унтрахгүй. Хэрэв нүд чинь чамайг бүдрүүлбэл ухаж хая. Тамд хоѐр
нүдтэй хаягдсанаас Бурханы хаанчлалд өрөөсөн нүдтэй орох нь чиний хувьд дээр.
Тэнд өт хорхой нь үхэхгүй. Гал нь унтрахгүй. Учир нь хүн бүр галаар
давслагдана.
Давс нь сайн боловч хэрэв амтгүй болбол та нар түүнийг юугаар дахиж давслаг
болгох билээ? Та нар дотроо давстай бай. Бие биетэйгээ эвтэй байгтун гэж айлдлаа.

Тэгээд Тэр босож тэндээсээ Иудейн нутаг болон Иорданы чанадад очив.
Дахиад л үй олон хүн Түүн уруу цуглахад, Тэр Өөрийн заншсан ѐсоороо тэднийг
сургаж эхлэв.
Хэдэн фарисайчууд ирж, Есүсийг сорьж, эр хүн эхнэрээсээ салах нь хуульд таарах
эсэхийг асуужээ. Есүс хариуд нь тэдэнд
— Мосе та нарт юу гэж тушаасан бэ? гэсэнд, тэд
— Салалтыг гэрчилсэн бичиг үйлдээд эхнэрээсээ салж болохыг Мосе эр хүнд
зөвшөөрсөн шүү дээ гэв. Гэтэл Есүс
— Та нарын зүрх чинь хатуу тул Мосе та нарт тийм хууль бичиж өгсөн юм. Харин
бүтээлийн эхнээс Бурхан хүмүүсийг эр, эмээр бүтээсэн. Тийм учраас эр хүн эцэг,
эхээ орхиж эхнэртэйгээ нэгдэнэ. Хоѐул нэг махан бие болно. Тэд цаашдаа хоѐр
биш харин нэг махан бие мөн. Тиймээс Бурханы хамтад нь холбосон юмыг хэн ч
бүү салгаг гэлээ. Айлд байхдаа шавь нар нь энэ тухай дахиад л Түүнээс асуув. Есүс тэдэнд
— Эхнэрээсээ салж, өөр эмэгтэйтэй гэрлэгч хэн ч эхнэрийнхээ өмнө завхайрсан
болно. Хэрэв эхнэр нь нөхрөөсөө салж, өөр эрэгтэйтэй гэрлэвэл, тэр эм
завхайрсан болно гэв.
Хүмүүс Есүсээр хүүхдүүддээ гар хүргүүлэхийн тул Түүн уруу хүүхдүүдээ авчирж
байлаа. Харин шавь нар тэднийг зэмлэв. Есүс үүнийг хараад, уурлаж шавь
нартаа
— Хүүхдүүдийг Над уруу ирэхийг зөвшөөр. Тэднийг бүү хорь. Учир нь Бурханы
хаанчлал тэдэн шиг хүмүүсийнх юм. Үнэнээр Би та нарт хэлье. Бурханы
хаанчлалыг хүүхэд адил хүлээж аваагүй хэн боловч тэнд орохгүй гэж айлдлаа. Есүс хүүхдүүдийг тэвэрч, тэдэн дээр мутраа тавиад ерөөв.
Түүнийг аян замдаа гарч явахад нь нэгэн хүн гүйн ирж, Түүний өмнө сөгдөж
— Сайн Багш аа, мөнх амийг өвлөн авахын тулд би юу хийх вэ? гэж асуув. Есүс
түүнд
— Чи яагаад Намайг сайн гэж дуудна вэ? Бурханаас өөр хэн ч сайн биш. "Хүн бүү
ал, бүү завхайр, бүү хулгайл, бүү худал гэрчил, бүү мэхэл, эцэг эхээ хүндэл" гэсэн
хуулиудыг чи мэднэ шүү дээ гэсэнд, тэр Түүнд
— Багш аа, энэ бүгдийг би бага залуугаасаа л сахьсан гэв. Есүс түүнийг ширтэн
харж, хайрлан
— Чамд нэг л юм дутаж байна. Явж, өөрийн бүх өмчөө зарж ядууст өг. Тэгвэл чи
тэнгэрт баялагтай болно. Тэгээд ирж, Намайг дага гэж айлдав. Гэвч энэ үгнээс
болж өнөөх хүний царай нь барайж, гунигтай болон яваад өгөв. Учир нь тэр их
хөрөнгөтэй хүн байжээ.
Есүс тойруулж хараад Өөрийн шавь нартаа
— Чинээлэг хүмүүсийн хувьд Бурханы хаанчлалд орох нь ямар хэцүү вэ! гэв. Шавь нар Түүний үгэнд гайхсан боловч Есүс тэдэнд дахиж
— Хүүхдүүд ээ, Бурханы хаанчлалд орох нь ямар хэцүү вэ! Баян хүн Бурханы
хаанчлалд орохоос тэмээ зүүний сүвэгчээр орох нь илүү хялбар ажээ гэсэнд тэд
бүр ч илүү гайхаж, Түүнд
— Тэгвэл хэн аврагдаж чадах юм бэ? гэцгээв. Есүс тэднийг хараад
— Энэ нь хүмүүст боломжгүй боловч Бурханы хувьд өөр. Учир нь Бурханд бүх юм
боломжтой гэж айлдав. Петр Түүнд
— Хар л даа. Бид бүхнийг орхиод Таныг дагасан гээд ярьж эхлэв. Есүс
— Үнэнээр Би та нарт хэлье. Хэн Миний төлөө болон сайн мэдээний төлөө гэр
орноо, ах дүү, эгч дүүгээ, эх, эцгээ, үр хүүхэд, эдлэн газраа орхино, тэр хүн одоо
энэ үед гэр орноо, ах дүү, эгч дүүгээ, эхээ, үр хүүхэд, эдлэн газраа хавчлагатай хамт
зуу дахин илүү авна. Мөн ирэх үед мөнх амийг авна. Гэвч эхэнд байх олон хүн
сүүлчийнх болно, сүүлчийнх нь эхнийх болно гэлээ.
Тэд Иерусалим орохоор замдаа явж байв. Есүс тэдний өмнө нь явж байлаа. Тэд
гайхаж байсан бөгөөд дагалдаж явсан хүмүүс нь айж байв. Есүс дахиад л арван
хоѐрыгоо тусад нь авч, Өөрт ньюу тохиолдох тухай тэдэнд айлдаж эхлэв.
— Харагтун, бид Иерусалимыг зорьж явна. Хүний Хүү ахлах тахилч нарт болон
хуулийн багш нарт тушаагдах болно. Тэд Түүнд алах ял тулгаж, Түүнийг Харь
үндэстэнд тушаана. Тэд Түүнийг басамжилж, нулимж, ташуурдаад ална. Тэгээд
гурав хоногийн дараа Тэр дахин амилна гэв.
Зебедеен хоѐр хүү Иаков, Иохан нар Есүст ойртон ирж Түүнд
— Багш аа, бид юу ч гуйсан, түүнийг маань бидэнд хийж өгөхийг Танаас хүсэж байна
гэв. Тэр
— Та нарт юу хийж өгөхийг Надаас хүсэж байгаа юм бэ? гэхэд, тэд Түүнд
— Таны сүр жавхлан дотор бидний нэгийг Өөрийн баруун гар талдаа, нөгөөг маань
Өөрийнхөө зүүн талд суулгаач гэв. Харин Есүс
— Та нар юу гуйж байгаагаа мэдэхгүй байна. Та нар Миний уух аяганаас ууж, Миний
хүртэж байгаа баптисмыг хүртэж чадах юм уу? гэхэд, тэд Түүнд
— Бид чадна гэв. Есүс тэдэнд хандаж
— Миний уух аяганаас та нар ууж, Миний хүртэж байгаа баптисмыг та нар хүртэх
болно. Харин Миний баруун, зүүн талд суух нь Миний өгөх юм биш. Энэ нь хэний
төлөө бэлтгэгдсэн байна, тэдэнд өгөгдөнө гэж айлдав. Үүнийг сонсоод нөгөө арав
нь Иаков, Иохан нарт зэвүүцжээ. Есүс тэднийг Өөр уруутаа дуудаж, тэдэнд
— Харь үндэстнүүдийн захирагчид гэж тооцогдсон хүмүүс ард олноо ноѐрхдог. Ихэс
дээдэс нь тэднийг эрхэндээ байлгадгийг та нар мэднэ. Харин та нарын дунд тийм
юм байж болохгүй. Хэн та нарын дунд агуу болохыг хүснэ, тэр хүн та нарын зарц
болог. Мөн хэн та нарын дунд тэргүүнд байхыг хүснэ, тэр хүн бүгдийн боол болог.
Учир нь Хүний Хүү хүртэл үйлчлүүлэхийн тулд бус, харин үйлчлэхийн тулд, мөн
Өөрийн амийг олны төлөө золиос болгон өгөхийн тулд ирсэн юм гэж айлдлаа.
Тэд Иериход ирэв. Есүс Өөрийн шавь нар болоод олон түмний хамт Иерихогоос
гарч явтал Тимайн хүү Бартимай гэгч сохор гуйлгачин замын хажууд сууж байв. Назарын Есүс явж байгааг тэр дуулаад
— Давидын хүү Есүс ээ, намайг өршөөгөөч гэж хашхирч эхлэв. Олон хүн дуугүй
бай хэмээн түүнд хатуу хэлсэн боловч тэр харин ч бүр
— Давидын хүү, намайг өршөөгөөч гэж улам их хашхирсаар байв. Есүс зогсон
— Түүнийг нааш дууд гэлээ. Тэд сохор эрийг дуудаж, түүнд
— Зоригтой бай, бос. Тэр чамайг дуудаж байна гэв. Тэр гадуур хувцсаа тайлж
хаяад үсрэн босож, Есүс уруу очив. Есүс түүнд
— Чиний төлөө юу хийж өгөхийг чи Надаас хүсэж байна вэ? гэхэд, сохор эр Түүнд
— Багш аа, би дахин хараатай болмоор байна гэжээ. Есүс түүнд
— Яв. Итгэл чинь чамайг эдгээлээ гэж айлдахад өнөөх хүн тэр даруй дахин хараа
орж, замаар Есүсийг дагалаа.

Тэд Иерусалимд, Чидун уулын ойролцоо Бетфаг болон Бетсайдад ойртон
иржээ. Есүс шавь нараасаа хоѐр хүнийг явуулж, тэдэнд
— Эсрэг тадд чинь байгаа суурин уруу яв. Тэнд очсон тэр даруй уяатай, хүн хэзээ ч
унаж байгаагүй дудранг олно. Уяаг нь тайлаад, энд авчир. Хэрэв хэн нэгэн хүн та
нараас "Та нар яагаад ингэж байна?" гэж асуувал "Энэ дудран Эзэнд хэрэгтэй.
Удахгүй тэр үүнийг чинь буцааж явуулна" гэж хэлээрэй гэв. Тэд явж, гудамжинд
хаалганы гадаа уяатай дудранг олж, уяаг нь тайлав. Тэнд зогсож байсан хүмүүсийн
зарим нь
— Та нар юу хийж байгаа юм бэ, дудрангаа уяанаас нь тайлж байгаа юм уу? гэхэд, тэд Есүсийн айлдсаны дагуу хэлэхэд хүмүүс тэднийг явуулав. Тэд дудранг Есүс
уруу авчраад, дээр нь хувцсаа тохоход Есүс мордов. Олон хүмүүс хувцсаа, зарим
нь талбайгаас цавчиж авчирсан найлзуурыг зам дээр дэвсжээ. Өмнө хойно нь
явсан хүмүүс хашхиралдан
— Хосанна! Эзэний нэрээр Ирэгч нь ерөөлтэй еэ! Бидний эцэг Давидын ирж буй
хаанчлал ерөөлтэй. Хамгийн дээдэд Хосанна! гэцгээж байлаа.
Есүс Иерусалимд ирж, сүмд оров. Эргэн тойрноо харсаны дараа цаг хэдийнээ
орой болсон тул Есүс арван хоѐрынхоо хамт гарч Бетаныг зүглэв.
Маргааш нь тэднийг Бетанаас гарах үед Есүс өлсжээ. Тэгээд холоос навчит
инжрийн модыг харж, модноос юм олж юу магад гээд явлаа. Тэр хүрч ирээд
навчнаас өөр юу ч олсонгүй. Учир нь инжрийн улирал болоогүй байв. Есүс тэр
модонд
— Чамаас хэн ч хэзээ ч дахиж жимс бүү идэг! гэв. Шавь нар нь сонсож байлаа.
Тэд Иерусалимд ирцгээлээ. Есүс сүмд ороод, тэнд юм худалдаж байсан болон
худалдан авч байсан хүмүүсийг хөөж эхлэн, мөнгө сольдог хүмүүсийн ширээнүүдийг,
тагтаа зарж байсан хүмүүсийн сандлуудыг нь хөмрүүлж унагаав. Тэрээр сав
суулга зөөж сүмээр дайрч явахыг хэнд ч зөвшөөрсөнгүй. Есүс сурган, тэдэнд
хандан
— "Миний гэр бол бүх үндэстний залбирлын гэр гэж нэрлэгдэнэ" гэж бичигдээгүй гэж
үү? Гэтэл та нар түүнийг дээрэмчдийн үүр болгожээ гэв. Ахлах тахилч нар болон
хуулийн багш нар үүнийг сонсоод, Есүсийг хөнөөх арга замаа хайж байлаа. Учир нь
олон түмэн бүгд Түүний сургаалыг сонсоод гайхаж байсан тул тэд Есүсээс айж
байсан юм.
Орой болох бүрд тэр хотоос гарч явдаг байлаа.
Өглөөгүүр тэр хавиар өнгөрөн явахдаа нөгөө инжрийн мод үндэснээсээ эхлэн
хатсаныг тэд үзэв. Петр санаж,
— Багш аа, хараач! Таны хараасан инжрийн мод хатчихаж гэхэд Есүс тэдэнд
хариулан
— Бурханд итгэгтүн. Үнэнээр Би та нарт хэлье. Хэн боловч энэ ууландхандан
"Өргөгдөж тэнгист хаягдагтун" гэж хэлэхдээ зүрхэндээ эргэлзэлгүй, харин хэлж
байгаа нь бүтнэ гэдэгт итгэвэл тэр чинь ѐсоор болно. Тийм учир Би та нарт хэлье.
Та нар юуны төлөө залбирч, гуйж байна, түүнийгээ авсан гэдэгтээ итгэгтүн. Тэгвэл
тэр чинь ѐсоор болно. Та нар залбиран зогсохдоо, хэрэв хэн нэгний эсрэг ямар
нэгэн юм чамд байгаа бол уучил. Тэгвэл тэнгэр дэх Эцэг чинь мөн та нарын
хилэнцийг уучлах болно. Харин хэрвээ та нар уучлахгүй бол, тэнгэр дэх Эцэг чинь
мөн та нарын хилэнцийг уучлахгүй гэв.
Тэд дахин Иерусалимд ирэв. Есүсийг сүм дотор явж байтал нь ахлах тахилч нар,
хуулийн багш нар болон ахлагчид Түүн уруу хүрч ирээд, Түүнээс
— Та ямар эрх мэдлээр эдгээрийг үйлдэнэ вэ? Эдгээрийг үйлдэх эрх мэдлийг хэн
Танд өгөв? гэж асуухад, Есүс тэдэнд
— Та нараас Би нэг юм асууя. Та нар Надад хариул. Тэгвэл ямар эрх мэдлээр
эдгээрийг үйлдэж байгаагаа Би та нарт хэлэх болно. Иоханы баптисм тэнгэрээс
үү, эсвэл хүнээс ирсэн үү? Надад хариулаач гэв. Тэд өөр хоорондоо
— Хэрэв бид "Тэнгэрээс" гээд хэлчихвэл, Тэр "Тэгвэл яагаад та нар түүнд итгээгүй
юм бэ?" гэж хэлнэ дээ. Харин "Хүнээс" гэж хэлбэл... гэж ярилцав. Тэд хурсан
олноос айж байлаа. Учир нь бүх хүн Иоханыг эш үзүүлэгч гэж үздэг байсан юм. Тэгээд тэд Есүст
— Бид мэдэхгүй гэж хариулахад нь Есүс
— Би ч гэсэн ямар эрх мэдлээр эдгээрийг үйлдэж байгаагаа та нарт хэлэхгүй гэв.

Есүс сургаалт зүйрлэлээр тэдэнд айлдан эхлэв.
— Нэгэн хүн усан үзмийн цэцэрлэг байгуулж, үүнийгээ тойруулан хашаа барьж, усан
үзэм шахах савыг суулгах газрыг малтаж, цамхаг босгожээ. Үүнийгээ усан үзмийн
тариаланчдад түрээслээд, аянд явж гэнэ. Ургац хураах цаг болоход тэрээр
тариаланчдаас усан үзэм авчруулахаар боолоо илгээв. Тэд боолыг нь барьж авч,
зодоод гар хоосон буцаажээ. Тэр дахин өөр боолоо тариаланчид уруу явуултал
толгойг нь хага цохиж, гутаан доромжилжээ. Тэр өөр нэгнийг илгээтэл, тэд түүнийг
нь алав. Өөр олон хүнийг ч мөн адил заримыг нь зодож, заримыг нь алжээ. Илгээх
ганцхан хүн түүнд үлдсэн нь хайртай хүү нь байлаа. Тэр хүн "Тэд миний хүүг
хүндэтгэнэ" гээд хүүтээ хамгийн сүүлд тэдэн уруу явуулав. Харин усан үзмийн
тариаланчид бие биедээ "Энэ чинь өв залгамжлагч байна. Ирцгээ. Түүнийг алчихъя.
Өмч нь биднийх болно" гэцгээж, түүнийг барьж авч, алаад усан үзмийн
цэцэрлэгээс гарган хаяжээ. Тэгвэл усан үзмийн цэцэрлэгийн эзэн юу хийх вэ? Тэр
ирж, усан үзмийн тариаланчдыг хөнөөж цэцэрлэгээ өөр хүмүүст өгнө. Та
нар"Барилгачдын голсон чулуу булангийн тулгуур чулуу болов.
Энэ нь Эзэнээс ирсэн бөгөөд Бидний нүдэнд гайхалтай юм" гэсэн Судрыг
уншаагүй гэж үү? гэлээ. Тэд Есүсийг барихаар завдаж байсан боловч ард олноос
айв. Учир нь Есүс өөрсдийнх нь эсрэг сургаалт зүйрлэл айлдсаныг хүмүүс ойлгосон
байв. Тиймээс тэд Есүсийг орхиж явлаа.
Тэд Түүнийг үгэнд нь урхидаж барихын тулд фарисай болон херодынхны зарим
хүмүүсийг Есүс уруу явуулав. Тэд ирээд Түүнд
— Багш аа, бид Таны үнэнч хийгээд хэнд ч тал засдаггүйг тань болон хэнийг ч
ялгадаггүй, харин Бурханы замыг үнэнээр заадгийг тань мэднэ. Цезарьт албан
татвар төлөх нь хуульд нийцэх үү, эсвэл үгүй юу? Бид төлөх ѐстой юу, эсвэл төлөх
ѐсгүй юу? гэж асуутал, Есүс тэднийг хоѐр нүүр гаргаж байгааг нь мэдээд, тэдэнд
— Та нар Намайг юунд сорино вэ? Надад денар үзүүл гэв. Тэд нэг денар
авчирсанд Есүс
— Энэ хэний дүрс, бичээс вэ? гэхэд, тэд
— Цезарийнх гэлээ. Есүс тэдэнд
— Цезарийн юмыг Цезарьт өг. Бурханы юмыг Бурханд өг гэж айлдлаа. Тэд Түүнийг
гайхацгаав.
(Амилалт гэж байхгүй хэмээн ярьдаг) садукайчуудын зарим нь Есүс уруу ирж,
Түүнийг байцаан,
— Багш аа, Мосе "Хэрэв хэн нэгний чинь ах нас барж, эхнэр нь хүүхэдгүй үлдвэл,
дүү нь тэр эмийг эхнэрээ болгон авч ахдаа үр удмыг нь төрүүлж өсгө" гэж бичсэн. Ах дүү долоон хүн байжээ. Уутан нь эхнэр авч гэнэ. Нас барахдаа үр удмаа
үлдээсэнгүй. Хоѐр дахь нь тэр эмийг авч, нас барахдаа үр удмаа үлдээсэнгүй.
Гурав дахь нь ч бас адил. Тэгсээр долуулаа үр удмаа үлдээсэнгүй. Эцэст нь тэр
эмэгтэй бас нас баржээ. Амилалтад тэд амилахад тэр хэний эхнэр болох вэ?
Яагаад гэвэл тэр долоо бүгдээрээ түүнийг эхнэрээ болгон авсан шүү дээ гэхэд нь Есүс тэдэнд
— Энэ чинь та нар Бурханы хүчийг ч, Судрыг ч ойлгоогүйгээс төөрөлдөж байгаа
хэрэг бус уу? Учир нь үхэгсдээс амилахад тэд гэрлэх ч үгүй, хадамд гарах ч үгүй.
Харин тэд тэнгэр дэх тэнгэр элч нартай адил болно. Харин үхэгсэд дахин амилах
тухайд Мосегийн номын бутны тухай хэсэгт Бурхан Мосед "Би бол Абрахамын
Бурхан, Исаакийн Бурхан, Иаковын Бурхан" гэж айлдсаныг та нар уншаагүй юу? Тэр бол үхэгсдийн бус, харин амьдын Бурхан. Та нар ихэд төөрөлджээ гэж айлдав.
Хуулийн багш нарын нэг нь ирж, тэдний маргалдахыг сонсоод, Есүс тэдэнд сайн
хариулсныг мэдэж, Түүнээс
— Ямар тушаал нь бүхний эхэнд байх вэ? гэж асуулаа. Есүс
— Эхнийх нь "Сонс, Израиль аа! Бидний Бурхан Эзэн бол ганц Эзэн мөн. Чи
өөрийн Бурхан Эзэнийг бүх зүрх, бүх сэтгэл, бүх оюун ухаан, бүх хүчээрээ
хайрлагтун" гэсэн нь юм. "Чи хөршөө өөр шигээ хайрла" гэсэн нь хоѐр дахь нь юм.
Эдгээрээс илүү өөр агуу тушаал байхгүй гэлээ. Хуулийн багш Түүнд
— Тийм ээ, Багш аа, Тэр бол Ганц бөгөөд Түүнээс өөр нэгэн байхгүй гэж Та үнэнээр
айлдлаа. Түүнийг бүх зүрх, бүх оюун ухаан, бүх хүчээрээ хайрлаж, хөршөө өөр
шигээ хайрлах нь бүх шатаалт тахил хийгээд өргөлүүдээс ч агуу их юм гэв. Түүний ухаалгаар хариулахыг Есүс хараад, түүнд
— Та Бурханы хаанчлалаас холгүй байна гэлээ. Үүнээс хойш хэн ч дахиж Түүнээс
юм асуухыг зүрхэлсэнгүй.
Есүс сүмд зааж байсан шигээ,
— Яагаад хуулийн багш нар Христ бол Давидын хүү гэж ярьдаг вэ? Давид өөрөө
Ариун Сүнсээр"Эзэн миний Эзэнд «Би Чиний дайснуудыг хөл дор чинь тавих хүртэл
Миний баруун гарт залрагтун» гэв" гэж хэлсэн. Давид өөрөө Түүнийг "Эзэн" гэж
дуудсан. ТэгвэлТэр яаж түүний хүү байж таарах вэ? гэж айлдав. Үй олон хүн Түүнийг
баяртайгаар сонсож байв.
Тэр Өөрийн сургаалдаа айлдруун
— Хуулийн багш нараас сэрэмжлэгтүн. Тэд урт нөмрөгтэй явж, хөл ихтэй газруудад
хүндлүүлэн мэндлүүлэх дуртай. Мөн тэд синагогуудад тэргүүн суудалд, найран
дээр хойморт залрах дуртай бөгөөд бэлэвсэн эмэгтэйчүүдийн гэрийг цөлмөж,
удаан залбирч буй дүр үзүүлдэг. Эд нар үлэмж шийтгэл хүлээнэ гэв.
Тэр эрдэнэсийн сангийн эсрэг талд суугаад, эрдэнэсийн санд олон түмэн хэрхэн
зэс зоос хийхийг ажиглаж байв. Олон баячуул их хэмжээгээр нь хийж байлаа. Нэгэн ядуу бэлэвсэн эмэгтэй ирж, нэг кодрант болох хоѐр жижиг зэс зоос хийжээ. Есүс Өөр уруугаа шавь нараа дуудаад
— Үнэнээр Би та нарт хэлье. Ядуу бэлэвсэн энэ эмэгтэй эрдэнэсийн санд өгсөн бүх
хүмүүсээс илүүг өглөө. Яагаад гэвэл хүмүүс бүгд илүүдлээсээ хийсэн. Харин энэ
эмэгтэй ядуу хэрнээ өөрт байсан бүгдийгээ, амин зуулгандаа хэрэгтэй байсан бүхнээ
өглөө гэж айлдав.

Есүсийг сүмээс гарах үед шавь нарынх нь нэг нь
— Багш аа, хараач, ямар том чулуунууд вэ, ямар сүрлэг барилгууд вэ? гэхэд Есүс
түүнд
— Чи эдгээр агуу барилгуудыг харж байна уу? Нэг ч чулуу нөгөө чулуун дээр
давхарлагдаж үлдэхгүй. Бүтд нурах болно гэв.
Сүмийн эсрэг талд байдаг Чидун уулан дээр Есүсийг сууж байхад нь Петр, Иаков,
Иохан, Андрей нар хувьчлан, Түүнээс асууж
— Хэзээ тийм юм болох юм бэ? Тэр бүхэн биелэгдэх үед ямар тэмдэг бий болох
вэ? Бидэнд хэлээч хэмээв. Есүс тэдэнд
— Та нарыг хэн ч төөрүүлэхгүйн тулд та нар болгоомжлогтун. Олон хүн Миний
нэрээр ирж, "Би бол Тэр" гэж хэлээд олон хүнийг төөрөлдүүлнэ. Та нар дайн болон
дайн дажны сураг чимээ сонсвол, бүү ай. Тэдгээр нь болох ѐстой юм. Харин энэ нь
хараахан төгсгөл бишээ. Учир нь үндэстэн үндэстнийхээ эсрэг, хаанчлал
хаанчлалынхаа эсрэг босно. Олон газар хөдлөлтүүд болно. Бас өлсгөлөнгүүд болно.
Эдгээр нь төрөхөвдөлтийн зөвхөн эхлэл нь юм.
Харин сэрэмжтэй байгтун. Учир нь хүмүүс та нарыг шүүхэд тушааж, синагогуудад
та нарыг ташуурдана. Та нар Миний төлөө гэрчлэл болон захирагчид, хаадын өмнө
зогсох болно. Эхлээд сайн мэдээ бүх үндэстэнд тунхаглагдсан байх ѐстой. Тэд
та нарыг барьж, тушаах үед юу хэлэх тухайд урьдаас бүү санаа зов. Харин тэр цагт
та нарт юу өгөгдөнө, түүнийг хэл. Яагаад гэвэл яригч нь та нар биш, харин Ариун
Сүнс юм. Ах нь дүүгээ, эцэг нь хүүхдээ үхэлд тушаана. Хүүхдүүд нь эцэг эхээ
эсэргүүцэн босож, тэднийг ална. Та нарыг Миний нэрийн төлөө бүгд үзэн ядах
болно. Харин эцсийг хүртэл тэвчсэн хүн аврагдах болно.
Харин та нар жигшүүрийн бузар юм нь байх ѐсгүй газар байхыг харвал (уншигч нь
ойлгог), тэр үед Иудейд байгаа хүмүүс уулс уруу зугтаг. Байшингийн дээвэр дээр
байгаа нь бүү бууг, эсвэл гэрээсээ ямар нэгэн юм авахаар бүү орог. Талбайд
байгаа нь хувцсаа авахаар бүү буцаг. Харин тэр өдрүүдэд жирэмсэн эмэгтэйчүүд
болон хөхүүл хүүхэдтэй эмэгтэйчүүд золгүй еэ! Гэвч энэ нь өвөл тохиолдохгүйн
тулд залбирагтун. Юу гэвэл тэр өдрүүд нь Бурханы бүтээсэн бүтээлийн эхнээс
өнөөг хүртэл болоогүй, мөн дахиж хэзээ ч болохгүй тийм гай гамшгийн үе байх
болно. Хэрэв Эзэн тэр өдрүүдийг богиносгоогүйсэн бол нэг ч махан бие
аврагдахгүй байх байсан. Харин Тэр сонгосон хүмүүсийнхээ төлөө тэр өдрүүдийг
богиносгосон юм. Хэрэв хэн нэгэн та нарт "Харагтун, Христ энд байна", эсвэл
"Хараач, Тэр тэнд байна" гэвэл түүнд бүү итгэ. Учир нь хуурамч Христүүд болон
хуурамч эш үзүүлэгчид гарч ирж, хэрэв боломжтой бол сонгогдогсдыг
төөрөлдүүлэхийн тулд тэмдгүүд болон гайхамшгуудыг харуулах болно. Харин
болгоомжлогтун. Үзэгтүн. Би та нарт бүхнийг урьдаас хэлсэн.
Харин тэр өдрүүдэд тэрхүү гай гамшгийн дараа нар харанхуйлж, сар гэрэлтэхгүй,
одод тэнгэрээс унаж, тэнгэр дэх хүчнүүд сэгсрэгдэх болно. Тэгэхэд Хүний Хүү
агуу сүр хүч, алдрын хамт үүлэн дунд ирэхийг тэд харна. Дараа нь Тэр тэнгэр элч
нарыг илгээж, Өөрийн сонгогдогсдыг дэлхийн хамгийн хязгаараас тэнгэрийн хаяа
хүртэл дөрвөн салхинаас цуглуулна.
Одоо инжрийн модноос сургаалт зүйрлэлийг сурч ав. Инжрийн модны мөчир
хэдийнээ зөөлөрч, навчис гаргах үед зун ойртжээ гэдгийг та нар мэддэг. Түүнчлэн
энэ бүхэн тохиолдохыг хараад, Түүний ойрхон байгааг, үүдэн дээр чинь байгааг та
нар бас мэддэг. Үнэнээр Би та нарт хэлье. Энэ бүгд болохоос өмнө энэ үеийнхэн
өнгөрөн одохгүй. Тэнгэр, газар өнгөрөн одох боловч, Миний үгс өнгөрөхгүй. Харин тэр өдөр, цагийг хэн ч мэдэхгүй. Тэнгэр дэх тэнгэр элч нар ч, Хүү ч мэдэхгүй.
Харин ганцхан Эцэг мэднэ.
Анхаар, сонор сэрэмжтэй байгтун. Учир нь тэрхүү товлосон цаг хэзээ байхыг та
нар мэдэхгүй. Энэ нь гэрээ орхиж, боолууддаа үүрэг өгч, хүн бүрд хийх ажлыг нь
оноож, мөн хаалгачдаа сэрэмжтэй байхыг тушаагаад аянд явж буй хүнтэй адил юм.
Тиймээс сонор сэрэмжтэй байгтун. Учир нь гэрийн эзэн орой юм уу, эсвэл шөнө
дунд, эсвэл тахиа донгодоход, эсвэл өглөө, хэзээ ирэхийг та нар мэдэхгүй. Тэр
гэнэт ирээд, та нарыг унтаж байхыг чинь харах вий. Би та нарт хэлж байгаагаа
бүгдэд хэлж байна. "Сонор сэрэмжтэй байгтун" хэмээн айлдав.

Хоѐр хоногийн дараа Дээгүүр Өнгөрөх ба ИсгээгүйТалхны Баяр байв. Ахлах
тахилч нар болоод хуулийн багш нар Есүсийг далдуур хэрхэн баривчилж, хөнөөхийг
оролдож байв.
Тэд
— Баярын үеэр болохгүй. Тэгвэл олон түмний дотор үймээн самуун болж магадгүй
хэмээцгээв.
Есүсийг Бетанд, уяман өвчтэй Симоны гэрт тухлан байхад нь гөлтгөнөн савтай
цэвэр нардын их үнэтэй үнэрт тосыг барьсан эмэгтэй орж иржээ. Тэр эмэгтэй савыг
хагалаад, Есүсийн толгой дээр тос цутгав. Гэтэл зарим нь дургүйцэн өөр
хоорондоо хэлэлцэж
— Юунд энэ тосыг ингэж үрнэ вэ? Энэ тосыг гурван зуу гаруй денараар зарж,
ядууст өгч болох байсан шүү дээ гээд тэд түүнийг зэмлэжээ. Харин Есүс
— Түүнийг орхи. Та нар юунд түүнд төвөг удна вэ ? Энэ эмэгтэй Надад сайныг
үйлдсэн. Учир нь та нар үргэлж ядуустай цуг байна. Хэзээ хүссэн цагтаа та нар
тэдэнд сайныг үйлдэж чадна. Харин та нар Надтай үргэлж цуг байхгүй. Тэр хийж
чадахаа л хийсэн. Оршуулахад бэлтгэж тэр Миний биеийг урьдаас тосоллоо. Үнэнээр Би та нарт хэлье. Сайн мэдээ бүх дэлхийн хаа ч тунхаглагдсан, мөн энэ
эмэгтэйг дурсаж, түүний үйлс яригдах болно гэж айлдав.
Арван хоѐрын нэг байсан Искариотын Иудас Есүсийг барьж өгөхийн тулд ахлах
тахилч нар уруу явлаа. Тэд үүнийг сонсоод, баярлаж түүнд мөнгө өгнө гэж амлав.
Боломжтой цагт Есүсийгяаж барихыг тэр эрэлхийлж эхлэв.
Исгээгүй Талхны Баярын эхний өдөр, Дээгүүр Өнгөрөх Баярын хургыг тахих үед
Түүний шавь нар нь
— Та биднийг хаашаа явуулж, Өөрийн идэх Дээгүүр Өнгөрөх Баярын зоогийг
бэлдүүлмээр байна вэ? гэв. Есүс шавь нараасаа хоѐр хүнийг явуулж, тэдэнд
— Хот уруу ор. Ваартай ус авч яваа хүн та нартай тааралдана. Түүнийг дага. Тэр
хаашаа орно, тэр гэрийн эзэнд "Багш «Шавь нарынхаа хамт Дээгүүр Өнгөрөх Баярын
зоог идэх Миний зочны өрөө хаана байна?» гэж хэлуүлж байна" гэж хэл. Тэгээд
тэр өөрөө та нарт зассан, бэлэн дээд том өрөөг үзүүлнэ. Тэнд та нар бидэнд зоог
бэлд гэж айлдав. Шавь нар нь гарч явж, хотод иржээ. Тэгээд Есүсийн айлдсан
ѐсоор айлаа олж, тэд Дээгүүр Өнгөрөх Баярт бэлдэв. Орой болоход Есүс арван
хоѐрынхоо хамт ирлээ. Тэд тухлан суугаад идэж байх үед Есүс
— Үнэнээр Би та нарт хэлье. Та нарын нэг нь буюу Надтай хамт хооллож буй хүн
Надаас урвана гэлээ. Тэд гунигтай болон, нэг нэгээрээ Түүнд
— Би лав биш биз дээ? гэлээ. Есүс тэдэнд
— Тэр нь арван хоѐрын нэг, Надтай хамт нэг хуланд гар дүрж байгаа нэг нь мөн. Яагаад гэвэл Хүний Хүү Өөрийнх нь тухай бичигдсэнчлэн явна. Харин Хүний Хүүг
бариулах тэр хүн золгүй еэ! Тэр хүн төрөөгүй байсан бол дээр байх байсан гэж
айлдав.
Тэднийг зооглон байх зуур Есүс талх аваад ерөөсний дараа, хуваан тэдэнд өгөөд,
— Үүнийг ав. Энэ бол Миний бие гэв. Тэр аяга авч, талархал өргөөд, аягаа тэдэнд
өгөв. Тэд цөмөөрөө түүнээс уулаа. Есүс тэдэнд
— Энэ бол Миний гэрээний цус бөгөөд олны төлөө урсах болно. Үнэнээр Би та
нарт хэлье. Би Бурханы хаанчлалд дахин шинээр дарс уух тэр өдрийг хүртэл усан
үзмийн дарс дахин хэзээ ч уухгүй гэж айлдав.
Магтуу дуулсныхаа дараа, тэд Чидун уул өөд явцгаав.
Есүс тэдэнд
— Та нар бүгд бүдэрнэ. Учир нь "Би хоньчинг цохиж унагахад хонин сүрэг тарж
бутарна" гэж бичигдсэн билээ. Харин Би амилуулагдсаныхаа дараа, та нараас
өмнө Галилд очно гэв. Гэтэл Петр Түүнд
— Хэдийгээр бүх хүмүүс бүдэрсэн ч би бүдрэхгүй гэхэд, Есүс түүнд
— Үнэнээр Би та нарт хэлье. Өнөөдөр, энэ шөнө азарган тахиа хоѐр удаа
донгодохоос өмнө чи өөрөө Намайг гурван удаа үгүйсгэнэ гэв. Гэвч Петр бүр их
хүчлэн
— Би хичнээн Тантай хамт үхэх ѐстой болсон ч Таныг үгүйсгэхгүй гэв. Тэд бүгдээрээ
бас тэгж хэлж байлаа.
Тэд Гетсемани гэдэг газар ирэв. Есүс шавь нартаа
— Намайг залбирах зуур энд сууцгааж бай гээд, Тэр Өөрийн хамт Петр, Иаков,
Иохан нарыг авч явав. Есүс ихэд зовж, шаналж эхлэв. Есүс тэдэнд
— Сэтгэл минь үхтлээ шаналж байна. Энд үлдээд, сэргэг бай гэв. Есүс тэднээс
жаахан цаашаа яваад, газар унаж, хэрэв боломжтой бол тэрхүү цаг Өөрийнх нь
хажуугаар өнгөрсөн байхын тулд залбирав. Есүс
— Аав аа, Эцэг минь! Танд бүх юм боломжтой. Энэ аягыг Надаас зайлуулаач. Гэвч
Миний хүсэж байгааг бус, харин Та юу хүсэж байгаагаа үйлд гэлээ. Есүс ирж,
тэдний унтаж байхыг хараад, Петрт
— Симон, чи унтаж байна уу? Ганцхан цаг сэрүүн байж чи чадсангүй юу? Соригдохгүйн тулд сэргэг бай, залбир. Сүнс нь хүсэж байна, харин махан бие сул
дорой гэлээ. Есүс дахин явж, өмнөх үгээ хэлэн залбирав. Тэр дахин ирж,
тэдний унтаж байхыг харав. Учир нь тэдний нүд анилдаж байв. Тэд Есүст юу гэж
хариулахаа ч мэдсэнгүй. Есүс гурав дахь удаагаа ирж, тэдэнд
— Та нар одоо хүртэл унтаж, амарсаар байна уу? Одоо боллоо. Цаг ирлээ. Харагтун,
Хүний Хүү нүгэлтнүүдийн гарт тушаагдаж байна. Бос, явцгаая. Харагтун, Намайг
бариулах хүн ойртон байна гэлээ.
Түүнийг айлдаж байх зуур, тэр даруй арван хоѐрын нэг болох Иудас ахлах тахилч
нар, хуулийн багш нар болон ахлагчдаас илд, шийдэмтэй бөөн хүмүүсийг дагуулан
хүрч ирэв. Түүнээс урваж байсан нэгэн нь тэдэнд
— Би хэнийг үнсэнэ, Тэр нь мөн. Түүнийг барьж, хамгаалалттайгаар авч яв гэж
хэлсэн байлаа. Иудас ирээд, тэр даруй Есүс уруу очиж, «Рабби!» гээдТүүнийг
үнсэв. Тэд Түүнийг барин, баривчиллаа. Гэтэл дэргэд нь зогсогсдоос нэг нь
илдээ сугалж тэргүүн тахилчийн боолыг цохиж, чихийг нь тас цавчсан байлаа. Есүс тэдэнд айлдруун
— Та нар Намайг дээрэмчин барихтай адил санан илд, шийдэмтэй ирэв үү? Өдөр
бүр Би сүмд та нартай хамт байж, зааж байсан. Та нар Намайг бариагүй. Гэвч энэ нь
Судар биелэгдэхийн тулд боллоо гэж айлдлаа. Шавь нар цөмөөрөө Есүсийг
орхиод, зугтав.
Нүцгэн биен дээрээ даавуун хучлаганаас өөр юу ч нөмрөөгүй нэгэн залуу эр
Есүсийг дагаж байлаа. Түүнийг хүмүүс барьж автал, тэр хучлагаа ардаа хаяад
нүцгэн чигээрээ зугтжээ.
Тэд Есүсийг тэргүүн тахилчийнд авчрав. Бүх ахлах тахилч нар, ахлагчид болон
хуулийн багш нар цугласан байлаа. Петр тэргүүн тахилчийн хашаан дотор ортлоо
Есүсийг алсуур дагажээ. Тэр бараа бологчдынх нь дунд сууж, галддулаацан байв. Ахлах тахилч нар хийгээд бүх Зөвлөл Есүсийг алахын тулд Түүний эсрэг гэрчлэхийг
хичээсэн боловч юу ч олсонгүй. Учир нь олон хүн Есүсийн эсрэг хуурамч гэрчлэл
өгсөн боловч, гэрчлэлүүд нь таарахгүй байлаа. Зарим нь босоод Есүсийн эсрэг
хуурамчаар гэрчлэл өгөн,
— Бид "Гараар баригдсан энэ сүмийг Би устгаж, гурван хоногийн дотор Би хүний
гараар баригдаагүй өөрийг босгоно" гэж Түүний хэлэхийг сонссон гэж байв. Үүн
дээр хүртэл тэдний мэдүүлэг таарахгүй байлаа. Тэргүүн тахилч босож урд ирээд,
Есүсээс
— Та ямар ч хариулт өгөхгүй юу? Эдгээр хүмүүс Таны эсрэг юу гэрчилж байгаа юм
бэ? гэж асуув. Гэвч Есүс дуугүй байж, ямар ч хариулт өгсөнгүй. Тэргүүн тахилч
дахиж Түүнээс асуун
— Та Ерөөлт Нэгэний Хүү, Христ мөн юм уу? гэлээ. Есүс
— Би мөн. Та нар Хүний Хүү Хүчит Нэгэний баруун гарт сууж, тэнгэрийн үүлсийн
дунд ирэхийг харна гэв. Тэргүүн тахилч хувцсаа хүү татаад,
— Бидэнд өөр гэрч нарын хэрэг гэж юу байна? Бурханыг доромжлохыг нь та нар
сонслоо. Энэ нь та нарт ямар санагдаж байна? гэж хэлэв. Тэд бүгдээрээ Есүс үхэх
ѐстой гэсэн ял тулгав. Зарим нь Түүний өөдөөс нулимж, нүдийг нь боож
нударгалан, жанчиж,
— Эш үзүүлээч! гэж байв. Бараа бологчид нь Есүсийн нүүрийг алгадаж байлаа.
Петрийг хашааны доод талд байхад нь тэргүүн тахилчийн шивэгчдийн нэг ирж, Петрийг өөрийгөө дулаацуулж байхыг хараад, түүнийг ажиглан
— Чи бас Назарын Есүстэй хамт байсан шүү дээ гэв. Гэвч тэр үүнийг үгүйсгэж,
— Юу яриад байгааг чинь би мэдэх ч үгүй, ойлгох ч үгүй байна гэв. Петр гарч
хашааны үүд уруу дөхөв. Азарган тахиа донгодов. Өнөөх зарц эмэгтэй түүнийг
хараад, тэнд зогсож байсан хүмүүст дахин
— Энэ хүн бол тэдний нэг мөн гэжээ. Гэвч Петр үүнийг дахиад л үгүйсгэж байлаа.
Хэсэг хутацааны дараа тэнд зогсож байсан хүмүүс Петрт
— Чи гарцаагүй тэдний нэг мөн. Учир нь чи бас Галилын хүн юм байна гэлээ. Гэтэл тэр харааж эхлэн, тангараглаж
— Та нарын яриад байгаа энэ хүнийг би мэдэхгүй гэв. Тэр даруй хоѐр дахь
удаагаа азарган тахиа донгодлоо. Тэгээд Петр
— Азарган тахиа хоѐр удаа донгодохоос өмнө чи Намайг гурван удаа үгүйсгэнэ гэж
Есүсийн өөрт нь айлдсаныг саналаа. Тэр уйлж гарав.

Өглөө эрт тэр даруй ахлах тахилч нар, ахлагчид, хуулийн багш нар болон бүх
Зөвлөлийн хамт зөвлөлдөөд, Есүсийг хүлж, Түүнийг авч яван Пилатад тушаав. Пилат Есүсээс
— Та иудейчүүдийн Хаан юм уу? гэж асуусанд, Есүс хариуд нь
— Таны хэлж байгаа нь мөн гэлээ. Ахлах тахилч нар Есүсийг олон зүйлд буруутгав.
Пилат Түүнээс дахин асууж
— Та ямар ч хариулт өгөхгүй юу? Тэд ямар олон зүйл Таны эсрэг тулгаж байгааг
хараач гэв. Гэвч Есүс өөр ямар ч хариулт өгсөнгүйд Пилат ихэд гайхав.
Баяраар тэр хүмүүсийн хүсэлтээр нэг хоригдлыг сулладаг байлаа. Бослогын үеэр
хүн алаад хоригдсон үймээн дэгдээгчдийн дунд Бараб гэгч эр байв. Хурсан олон
ирж, өөрсдийнх нь төлөө юу хийж заншсаны дагуу үйлдэхийг Пилатаас гуйж эхлэв. Пилат тэдэнд
— Иудейчүүдийн Хааныг та нарт суллаж өгөхийг надаас хүсэж байна уу? гэв. Учир нь ахлах тахилч нар атаархснаасаа болж Есүсийг тушаасныг Пилат мэдэж
байлаа. Гэвч ахлах тахилч нар оронд нь Барабыг сулла гэж гуй хэмээн цугласан
олныг ятган үймүүлэв. Тиймд Пилат тэдэнд дахин
— Тэгвэл та нарын иудейчүүдийн Хаан гэж нэрлээд байгаа Хунийг надаар яалгахыг
хүсэж байна вэ? гэхэд тэд
— Түүнийг цовдол гэж хашхиралдлаа. Харин Пилат
— Яагаад, Тэр ямар муу юм хийсэн бэ? гэж хэлэхэд тэд
— Түүнийг цовдол гэж бүр ч их хашхирч гарав. Хурсан олонд нийцүүлэхийг
хүсээд, Пилат Барабыг тэдэнд суллан, Есүсийг ташуурдуулсны дараа цовдлохыг
тушаалаа.
Цэргүүд Есүсийг ордны (тэр нь Праеториум юм) хашаанд аваачив. Ромын явган
цэргийн бүтэн ангийг цутлуулсан байлаа.
Тэд Есүст час улаан нөмрөг өмсгөж, үүргэнээр титэм сүлжээд Түүний дээр
тавиад,
— Иудейчүүдийн Хаан, мэнд хүргэе гэж тохуурхаж байв. Тэд Түүний толгойг
хулсаар цохилж, Түүний өөдөөс нулимж, өвдөг сөхрөн Түүнд мөргөсөөр байлаа. Тэд Есүсийг элэглэн дооглосны дараа, улаан нөмрөгийг нь авч, Өөрийнх нь хувцсыг
өмсгөв. Тэгээд тэд Түүнийг цовдлохоор гадагш авч явлаа.
Хөдөөнөөс ирээд түүгээр өнгөрч явсан (Александр, Руф хоѐрын эцэг) Курений
Симонд Есүсийн загалмайг үүрэхийг тэд албадав. Тэд Түүнийг Голгота хэмээх
газар (орчуулбал «Гавлын Газар») авчирлаа. Цэргүүд Есүст мирртэй дарс өгсөн
боловч Тэр авсангүй. Тэд Есүсийг цовдлоод, хэн юу авахаа үзэхээр шодож
хувцсыг нь хоорондоо хуваав. Тэд Түүнийг цовдлох үед гуравдугаар цаг байсан
юм. Ялынх нь пайзан дээр «Иудейчүүдийн Хаан» гэж бичсэн байлаа. Цэргүүд
Есүстэй хамт хоѐр дээрэмчнийг, нэгийг нь баруун талд нь, нөгөөг нь зүүн талд нь
цовдолжээ. «Тэр хилэнцэтнүүдийн хамт тоологдсон» гэсэн Судар биелэгдэв. Түүтээр өнгөрөн явагсад Есүсийг басамжлан доромжилж, толгойгоо сэгсрэн
— Өө! Сүмийг устгаад гурван хоногт дахин баригч Та Өөрийгөө авраач! Наад
загалмайнаасаа буутаач! гэж байлаа. Мөн түүнчлэн ахлах тахилч нар хуулийн
багш нарын хамт Түүнийг элэглэн дооглож, өөр хоорондоо
— Тэр бусдыг аварсан. Тэр Өөрийгөө аварч чадахгүй. Израилийн Хаан энэ Христ,
одоо загалмайнаасаа буу л даа. Тэгвэл бид хараад, итгэе гэж байв. Есүстэй хамт
цовдлогдсон тэр хүмүүс ч мөн адил Түүнийг доромжилж байлаа.
Зургадугаар цаг болоход, харанхуй есдүгээр цаг хүртэл бүх газрыг бүрхэв. Есдүгээр цагт Есүс чанга дуугаар
— Елой, Елой, лама сабахтани? буюу орчуулбал «Миний Бурхан, Миний Бурхан,
юунд Та Намайг орхив?» гэж хашхирлаа. Тэнд зогсож байсан хүмүүсээс зарим нь
үүнийг сонсоод,
— Хараач, Тэр Елиаг дуудаж байна гэжээ. Нэг нь гүйгээд, далайн хөвөнд цагаан
цууг шингээн хулсны үзүүрт тохоод, Түүнд уулгахаар өгөхдөө
— Елиа Түүнийг буулгаж авахаар ирэх эсэхийг харцгаая гэв. Есүс чанга дуу
гаргаад, эцсийн амьсгалаа хураав. Сүмийн хөшиг дээрээсээ доошоо хоѐр хэсэг
болон урагдсан байв. Түүний эсрэг талд нь зогсож байсан зуутын дарга Есүсийг
эцсийн амьсгалаа хэрхэн авахыг хараад,
— Энэ хүн үнэхээр Бурханы Хүү байсан байна гэжээ. Тэнд бас хэсэг эмэгтэйчүүд
холоос ширтэн харж байлаа. Тэдний дунд Магдалын Мариа болон Жижиг гэгддэг
Иаков, Иос хоѐрын эх Мариа, Саломе нар байв. Тэд Есүсийг Галилд байхад нь
дагаж,Түүнд үйлчилдэг байсан юм. Иерусалим уруу Түүнтэй хамт ирсэн өөр олон
эмэгтэйчүүд тэнд байсан билээ.
Амралтын өдрийн урьдах бэлтгэлийн өдрийн орой болох үед, Бурханы
хаанчлалыг хүлээж байсан Ариматын Иосеф гэгч Зөвлөлийн хүндэт гишүүн ирэв.
Тэр зориг гарган Пилатад бараалхаж, Есүсийн цогцсыг гуйхад, Пилат Есүсийг аль
хэдийнээ үхсэнд гайхан зуутын захирагчийг дуудаад, Түүний аль хэдийн үхсэн
эсэхийг асуужээ. Зуутын захирагчаас энэ тухай баттай мэдээд, Пилат цогцсыг
Иосефт өгөв. Тэр маалинган даавуу худаддан аваад, Түүнийг буулгаж
даавуугаараа ороогоод, хаданд ухаж янзалсан булшинд тавив. Тэгээд тэр булшны
амыг бул чулуу өнхрүүлж таглажээ. Магдалын Мариа болон Иосын эх Мариа
Түүнийг хаана тавьсныг харж байлаа.

Амралтын өдөр өнгөрөхөд Магдалын Мариа, Иаковын эх Мариа, Саломе нар
ирж Түүнийг тослохын тулд анхилуун үнэртэн авлаа. Долоо хоногийн эхний өдөр
маш эрт, нар мандсан үед тэд булш уруу хүрч ирэв. Тэд өөр хоорондоо
— Тэр бул чулууг булшны амнаас хэн бидэнд өнхрүүлж өгөх билээ? хэмээн ярилцаж
байв. Дээшээ харахдаа тэр бул чулуу нь хичнээн асар том байсан ч түүнийг
өнхрүүлэн зайлуулсныг тэд харжээ. Тэд булшинд ортол баруун талд нь цагаан
нөмрөгнөмөрсөн нэгэн залуу сууж байхыг хараад гайхлаа. Тэр тэдэнд
— Бүү гайх. Та нар цовдлогдсон Назарын Есүсийг хайж байгаа. Тэр амилсан, Тэр
энд байхгүй. Харагтун, Түүнийг тавьсан газар энэ байна. Харин явж, Түүний шавь
нар болон Петрт "Есүс та нараас өмнө Галил уруу явна. Яг л айлдсаных нь дагуу та
нар тэнд Түүнийг харах болно" гэж хэлээрэй гэлээ. Тэгээд тэд булшнаас гаран
гүйв. Учир нь тэд чичирч, бүр гайхаж гүйцсэн байлаа. Тэд айснаасаа болж хэнд ч юу
ч хэлсэнгүй.
Долоо хоногийн эхний өдөр Тэр эрт амилаад, эхлээд Магдалын Мариад үзэгджээ.
(Есүс Мариад шүглэсэн долоон чөтгөрийг зайлуулсан юм). Тэр эмэгтэй явж,
Есүстэй урьд нь хамт байсан хүмүүсийг гашуудан уйлж байхад нь тэдэнд мэдэгдэв.
Тэд Есүсийн амьд гэдгийг, мөн Мариад үзэгдсэн гэдгийг сонсоод итгэхээс
татгалзав.
Үүний дараа тэдний хоѐр нь хөдөө явж байтал замд нь Есүс Өөрийгөө өөр дүрээр
тэдэнд үзүүлэв. Тэд явж, үүнийг бусаддаа мэдэгджээ. Гэвч тэд тэр хоѐрт бас
итгэсэнгүй.
Дараа нь, арван нэгэн шавь нар нь тухлан сууж байхад нь Есүс тэдэнд үзэгдлээ.
Тэрээр тэдний итгэлгүйг, хатуу зүрхтэйг зэмлэв. Учир нь Түүнийг амилсных нь дараа
харсан хүмүүст тэд итгээгүй юм. Есүс тэдэнд
— Бүх дэлхийгээр явж, сайн мэдээг бүх бүтээлд тунхаглагтун. Хэн итгэж баптисм
хүртэнэ, тэр аврагдах болно. Харин итгээгүй хүн нь яллагдах болно. Итгэгчдэд
энэ тэмдгүүд дагалдана. Миний нэрээр тэд чөтгөрүүдийг зайлуулж, шинэ хэлээр
ярина. Тэд могойг барина. Тэд үхүүлэх ямар ч юм уусан, тэр нь тэдэнд хор
болохгүй. Өвчтэй хүн дээр тэд гараа тавивал эдгэнэ гэж айлдлаа.
Ингээд Эзэн Есүс тэдэнд айлдсаны дараа тэнгэр өөд авагдаж, Бурханы баруун
гарт залрав. Тэд явж, газар сайгүй тунхаглажээ. Эзэн тэдэнтэй хамт ажиллаж,
үгийг дагалдах тэмдгүүдээр баталж өгчээ. Амен.





Бидний дунд биелсэн үйл явдлуудын талаар олон хүн эмхтгэхээр шийдсэн билээ.
Анхнаас нь нүдээр гэрчлэгчид хийгээд үгийн үйлчлэгчид бидэнд тэдгээрийг
уламжилсанчлан, бүгдийг эхнээс нь нягтлан судалсан тул танд түүнийг дэс
дараалан бичиж өгөх нь надад бас зохистой санагдлаа, эрхэм хүндэт Теофил минь.
Энэ нь танд заасан зүйлсийн талаарх гарцаагүй үнэнийг танд таниулахын тулд юм
шүү.
Иудейн хаан Херодьш өдрүүдэд Абиагийн бүлгийн Захариа нэртэй нэгэн тахилч
байжээ. Түүний эхнэр нь Аароны охидоос гаралтай бөгөөд түүнийг Елизабет гэдэг
байв. Тэд хоѐулаа Эзэний аливаа тушаал шаардлагыг гэм зэмгүйгээр дагаж,
Бурханы өмнө зөвт байлаа. Елизабет хүүсэр байсан учир тэд үр хүүхэдгүй байв.
Тэгээд ч тэд хоѐулаа өтөлсөн байв.
Захариа бүлгийнхээ ээлж ѐсоор Бурханы өмнө тахилчийн албыг гүйцэтгэж байх
зуур ийм явдал тохиожээ. Тахилчийн ѐслолын заншлаар шодоход, Эзэний сүмд
орж утлага уугиулах үүрэг түүнд таарсан байна. Утлага уугиулах цагт, цутларсан
олон бүгд гадаа нь залбирцгааж байжээ. Эзэний тэнгэр элч утлагын тахилын
ширээний баруун талдзогсож байгаа нь түүнд үзэгдэв. Захариа түүнийг хармагцаа
сандарч, айжээ. Харин тэнгэр элч түүнд хандан
— Захариа аа, бүү ай. Учир нь чиний гуйлт сонсогдсон бөгөөд эхнэр Елизабет чинь
чамд хүү төрүүлнэ. Чи түүнд Иохан гэдэг нэр өгөх болно. Чи баяр жаргалтай
болж, олон хүн түүнийг төрөхөд баясна. Учир нь тэр Эзэний өмнө агуу болох
бөгөөд дарс, эсвэл согтоох ундааг хэзээ ч амсахгүй. Эхийнхээ хэвлийд байхдаа ч
Ариун Сүнсээр тэр дүүрэн байх болно. Тэр Израилийн хөвгүүдээс олныг Бурхан
Эзэнд нь эргүүлэн хандуулах болно. Эцгүүдийнх нь зүрхийг хүүхдүүд уруу нь,
дуулгаваргүй нэгнийг зөвт хүмүүсийн мэргэн ухаанд буцаахын тудд Эзэний өмнө
Елиагийн хүч болоод сүнс дотор явна. Тийнхүү Эзэний төлөө бэлтгэгдсэн хүмүүсийг
бэлэн болгох юм гэжээ.
Захариа тэнгэр элчид
— Би үүнийг хэрхэн мэдэх билээ? Би хөгшин хүн, эхнэр маань ч өтөлсөн гэхэд, Тэнгэр элч хариуд нь түүнд
— Би бол Бурханы оршихуйд зогсогч Габриел гэгч агаад энэхүү сайн мэдээг чамд
авчирж өгөн, чамтай ярилцахаар илгээгдсэн юм. Харагтун, цаг нь болохоор
биелэгдэх үгэнд минь чи итгээгүй учраас эдгээр нь биелэгдэх өдрийг хүртэл чи
хэлгүй болж ярьж чадахгүй гэлээ. Хүмүүс Захариаг хүлээн, түүнийг сүмд удсанд
гайхацгааж байлаа. Харин тэр гарч ирээд тэдэнтэй ярьж чадсангүй. Сүм дотор
тэр үзэгдэл үзсэн юм байна гэж тэд ойлгов. Харин Захариа тэдэнд дохиж зангасаар
байсан ба тийнхүү хэлгүй хэвээр хоцров. Тахилчийн алба гүйцэтгэх өдрүүд
дуусахад, тэр гэртээ харив. Хэд хоногийн дараа эхнэр Елизабет нь жирэмслэн,
таван сарын турш хүний нүдэнд үл өртөж,
— Хүмүүсийн дунд буй шившгийг минь зайлуулахаар Эзэн над уруу таалан харж,
энэ өдрүүдэд үүнийг надад бүтээн өгсөн нь энэ ажээ гэв.
Тэнгэр элч Габриелыг Бурхан Галилын Назар хот уруу зургадугаар сард илгээсэн
ажээ. Габриел Давидын удмын Иосеф гэдэг хүнтэй сүй тавьсан онгон бүсгүйн гэрт
хүрч ирлээ. Түүнийг Мариа гэдэг байв. Орж ирээд тэнгэр элч түүнд
— Ивээгдэгч ээ, баярла! Эзэн чамтай хамт байна гэв. Харин Мариа энэ үгэнд
ихэд цочиж, энэ нь юун мэндчилгээ байж болох талаар бодож цэгнэв. Тэнгэр элч
түүнд
— Мариа, бүү ай. Чи Бурханы ивээлийг олжээ. Үзэгтүн, чи хэвлийдээ үртэй болж
хүү төрүүлнэ. Түүнийг чи Есүс гэж нэрлэх болно. Тэр Хүү агуу Нэгэн болох ба
Хамгийн Дээдийн Хүү гэж дуудагдана. Эзэн БурханТүүнд өвөг Давидынх нь хаан
ширээг өгөх болно. Тэр Иаковын гэрийг үүрд хаанчлах бөгөөд Түүний хаанчлалд
төгсгөл байхгүй байна гэсэнд, Мариа тэнгэр элчид
— Би онгон атал энэ нь яаж бүтэх билээ? гэхэд Тэнгэр элч
— Ариун Сүнс чам дээр ирж, Хамгийн Дээдийн хүч чамайг бүрхэнэ. Тиймээс төрөх
ариун нэгэн нь Бурханы Хүү гэж дуудагдах болно. Үзэгтүн, чиний садан Елизабет
мөн өтөл насандаа хүүтэй болж, хүүсэр гэгдэж байсан тэр эмэгтэй одоо зургаан
сартай. Учир нь Бурханд боломжгүй юм гэж нэг ч байхгүй гэж хэлэв. Мариа
— Эзэний шивэгчнийг харагтун. Хэлсэн үгсийн тань дагуу надад биелэх болтутай
гэхэд нь тэнгэр элч түүнийг орхин одлоо.
Тэр өдрүүдэд Мариа босоод уулархаг нутгийг зорин Иудагийн нэгэн хот уруу
яаран явж, Захариагийн гэрт орж Елизабеттай мэндлэв. Елизабет Мариагийн
мэндийг сонсмощ хэвлий дэх хүүхэд нь хөдлөв. Елизабет Ариун Сүнсээр дүүрч, чанга дуугаар хашхиран
— Эмэгтэйчүүдийн дундаас ерөөлтэй нь чи мөн. Хэвлий дэх үр чинь ерөөлтэй еэ! Эзэний минь эх над дээр ирж яаж болох билээ? Харагтун, мэндийн дуу чинь
миний чихнээ сонсогдмогц хэвлий дэх үр минь баярлан хөдлөв. Эзэнээс өөрт нь
айлдсан зүйл биелнэ гэдэгт итгэсэн тэрэмэгтэй ерөөлтэй еэ! хэмээв. Мариа
— Сэтгэл минь Эзэнийг дээдэлнэ,сүнс минь ч миний Аврагч Бурханд баяссан.
Учир нь Эзэн шивэгчнийхээ даруу байдлыг харав. Харагтун, энэ цагаас хойш бүх
үеийнхэн намайг ерөөлтэй гэж тооцох болно. Учир нь Хүчит Нэгэн миний төлөө
агуу үйлсийг хийв. Түүний нэр ариун билээ.
Туүний өршөөл Түүнээс эмээгчдэд үеэс үед дамжин байх болно.
Тэр Өөрийн мутраар хүчит үйлсийг бүтээж, зүрхнийхээ бодлуудад бардамнагчдыг
тараасан билээ.
Удирдагчдыг сэнтийнээс нь буулган, даруу байгсдыг Тэр өргөмжлөв.
Өлссөн хүмүүсийг сайнаар бялхуулж, баячуудыг гар хоосон буцаав.
Өөрийнхөө зарц болох Израильд Тэр туслан, өршөөлөө дурсаж, бидний эцэг
өвгөдөд айлдсанчлан, Абрахамыг болоод үр удмыг нь үүрд өршөөнө гэжээ.
Мариа Елизабетын хамт гурван сар орчим байгаад, гэртээ буцлаа.
Елизабетын төрөх цаг нь болж, хүү төрүүлэв. Эзэн түүнд агуу өршөөлөө
үзүүлснийг хөршүүд нь болон төрөл саднууд нь дуулаад хамтдаа баярлаж байлаа.
Ингээд найм дахь өдөр нь тэд хүүхдийн хөвчийг хөндөхөөр ирээд, хүүг эцгийнх нь
нэрээр Захариа гэж нэрлэх гэхэд нь түүний эх
— Үгүй, тэр Иохан гэж дуудагдах болно гэв. Тэд түүнд
— Чиний төрөл садан дотор ийм нэртэй хүн ер байхгүй шүү дээ гээд, б2 эцгээс нь
хүүг хэн гэж нэрлэхийг хүсэж байгааг нь дохио зангаагаар асуухад, Захариа
самбар гуйж, дээр нь «Хүүгийн нэр нь Иохан» гэж бичихэд тэд бүгд гайхаж хоцров.
Тэр даруй түүний хэл, ам нь нээгдэн, Бурханыг магтан ярьж эхлэв. Тэдний
эргэн тойронд амьдардаг бүх хүмүүс айдаст автаж, Иудейн бүх уулархаг нутгаар энэ
бүхний тухай яриа болж байлаа. Үүнийг сонссон бүхэн бодол санаандаа хадгалж
— Энэ хүүхэд тэгвэл юу болох бол? гэцгээж байв. Учир нь Эзэний мутар гарцаагүй
түүний хамт байлаа.
Эцэг Захариа нь Ариун Сүнсээр дүүрч, эш үзүүлэн, — Израилийн Бурхан Эзэн магтагдах болтутай! Юу гэвэл Тэр бидэн уруу ирж,
Өөрийн ард түмний төлөөх золилтыг гүйцээсэн.
Өөрийн зарц Давидын гэрт бидний төлөөх авралын эврийг босгов.
(Тэр эртнээс ариун эш үзүүлэгчдийнхээ амаар дамжуулан айлдсанчлан) Энэ
нь дайснуудаас маань болоод биднийг үзэн ядагсдын гараас аврах аврал бөгөөд эцэг өвгөдөд минь өршөөл үзүүлж, Өөрийн ариун гэрээгээ дурсахын тулд юм.
Тэр гэрээ нь бидний эцэг Абрахамд тангарагласан тангараг бөгөөд дайснуудын
гараас авраад, айдас түгшүүргүйгээр бид бүх өдрүүдийнхээ турш Түүний өмнө
ариун болоод зөвт байдал дотор Түүнд үйлчлэхийн тудд болой.
Хүү, чи Хамгийн Дээд Нэгэний эш үзүүлэгч гэж дуудагдана. Учир нь чи Түүний
замыгбэддэхийн тулд Эзэний өмнө явах болно. Энэ нь Түүний ард түмэнд
авралын мэдлэгийг нүтлүүдийнх нь уучлалаар өгөхийн тулд юм. Бидний Бурханы
нигүүлсэнгүй өршөөлөөр Мандах нар нь дээрээс бидэнд айлчлан ирэх нь харанхуй ба үхлийн сүүдэрт суугсдын дээр гийж, бидний хөлийг энх тайвны зам уруу
чиглүүлэхийн тулд юм гэсэн ажгуу.
Хүүхэд өссөөр, сүнсээр хүчирхэг болсон бөгөөд Израилийн өмнө гарч ирэх өдрөө
хүртэл цөлд амьдрав.

Тэр өдрүүдэд газар бүрд хүн амын тооллого явуулах тухай Цезарь Августын
зарлиг гарчээ. Энэ нь Куирини Сирийн захирагч байсан үед хийсэн анхны тооллого
байлаа. Тооллогод бүртгүүлэхээр бүгд өөр өөрийн төрөлх хот уруу явцгаав. Иосеф Давидын удмын хүн байсан тул бас Галилын Назар хотоос Иудейг зорин
Бетлехем гэгддэг Давидын хот уруу хүүхэдтэй болсон сүйт бүсгүй Мариагийнхаа
хамт бүртгүүлэхээр явав. Тэднийг тэнд байх үед Мариагийн нярайлах өдөр нь
болж, тэр ууган хүүгээ төрүүлж, Түүнийг даавуунд ороож тэжээлийн тэвшин дотор
тавив. Учир нь дэн буудадд тэднийг хоноглуулах өрөө байсангүй.
Тэр газар хэдэн хоньчид сүргээ манаад шөнө хээр хоноглож байжээ. Гэнэт
Эзэний тэнгэр элч тэдний өмнө зогсож, Эзэний цог жавхлан тэдний эргэн тойронд
гийсэнд хоньчид үлэмжийн айдаст автжээ. Тэнгэр элч тэдэнд
— Бүү айгтун, харагтун, би бүх ард түмнийг үлэмж баярлуулах сайн мэдээг та нарт
авчирлаа. Өнөөдөр Давидын хотод Аврагч, Эзэн Христ та нарын төлөө
мэндэллээ. Тэжээлийн тэвшиндбайх даавуунд өлгийдсөн нялх хүүхдийг та нар
олж харна. Энэ нь та нарт тэмдэг болно гэлээ. Гэнэт өнөөх тэнгэр элчийн хамт
олон тооны тэнгэрлэг дайчид үзэгдэж, Бурханыг магтан,
— Дээр өндөрт алдар нь Бурханд байх болтугай, доор газарт амар тайван нь
Түүний тааллыг олсон хүмүүст байх болтугай гэцгээв. Тэнгэр элч нар тэднийг
орхин тэнгэр өөд одсонд хоньчид бие биедээ
— Одоо шууд Бетлехемд очъѐ. Эзэний бидэнд мэдүүлсэн зүйл бүтсэнийг үзэцгээе
гэлээ. Тэд яаран ирж, Мариа, Иосеф болон тэжээлийн тэвшин дотор хэвтэж буй
Хүүг олж очив. Тэд үүнийг хараад мөнөөх Хүүхдийн тухай сонссон үгээ
мэдүүллээ. Хоньчдын тэдэнд ярьсан зүйл нь сонссон бүгдийн гайхлыг төрүүлжээ.
Харин энэ үгийг Мариа зүрхэндээ тунгаан бодож, энэ бүхнийг нандигнан
хадгалсан юм. Өөрсдөд нь хэлүүлсэний дагуу сонсож, үзсэн болгоныхоо төлөө
хоньчид Бурханыг магтан алдаршуулсаар буцлаа.
Найман өдрийн дараа Түүний хөвчийг хөндөн Түүнд Есүс гэдэг нэр хайрлав.
Түүнийг хэвлийд бий болохоос өмнө тэнгэр элч энэ нэрийг өгсөн ажээ.
Мосегийн хууль ѐсоор цэвэрших өдрүүд нь дуусахад тэд Түүнийг Эзэнд өргөхөөр
Иерусалимд авчрав. Энэ нь «Хэвлийг нээгч ууган эр хүйстэн бүхэн Эзэнд ариун
гэж дуудагдах болно» гэж Эзэний хуульд бичигдсэний дагууюм. Ингэхдээ Эзэний
хуульд «Хос хүүрзгэнэ эсвэл тагтааны хоѐр дэгдээхийг» гэсний дагуу тахил өргөхийн
тулд иржээ. Үзэгтүн, Иерусалимд Симеон гэгч зөвт шударга агаад сүсэгт нэгэн
байв. Тэр Израилийн тайтгарлыг хүлээж байсан бөгөөд түүний дээр Ариун Сүнс
байлаа. Эзэний Христийг үзэхээс нааш өөрийг нь үхэхгүй хэмээн Ариун Сүнс
түүнд илэрхийлсэн байжээ. Тэр хүн Сүнсэнд хөтлөгдсөөр сүмд иржээ. Хүү
Есүсийн төлөө Хуулийн ѐслолыг үйлдэхийн тудд эцэг эх нь Түүнийг сүмд авчрах үед
нь Симеон Хүүг гар дээрээ авч, Бурханыг магтаад
— Эзэн, Та Өөрийн үгийн дагуу боол намайгаа амар тайван явуултугай.
Учир нь Миний нүд Таны авралыг харлаа.
Та үүнийг бүх ард түмний өмнө бэлдсэн билээ.
Энэ нь харь үндэстэнд илчлэлийн гэрэл, Таны ард түмэн болох Израилийн алдар
нь болой гэжээ. Хүүгийн эцэг эх Түүний тухай хэлсэн энэ үгэнд ихэд гайхаж
байлаа. Симеон тэднийг ерөөгөөд, Түүний эх Мариад
— Харагтун, энэ Хүүхэд Израильд олныг унагах, босгох болон эсэргүүцэх тэмдгийн
төлөө томилогджээ. Сэтгэл чинь хүртэл илдэнд нэвт сүлбэгдэх болно. Эцэст нь
олон түмний зүрхний бодол санаа илчлэгдэнэ гэв. Мөн тэнд Ашер овгийн
Фануелын охин Анна гэгч эш үзүүлэгчнас өндөр эмэгтэй байв. Тэр гэрлэснийхээ
дараа нөхөртэйгөө долоон жил хамт амьдраад дараа нь наян дөрвөн нас хүртлээ
бэлэвсэн явжээ. Тэр эмэгтэй мацаг барилт болон залбирлаар өдөр шөнөгүй үйлчлэн,
сүмийг хэзээ ч орхисонгүй. Энэ мөчид Анна хүрч ирж, Бурханд талархал өргөөд,
Иерусалимын золилтыг хүлээж байсан бүхэнд Түүний тухай үргэлжлүүлэн ярив.
Тэд Эзэний Хуулийн дагуу бүгдийг гүйцэддүүлсний дараа Галил уруу
өөрсдийнхөө Назар хот уруу буцжээ. Хүүхэд өсөж, хүчирхэг болон мэргэн ухаанд
боловсорсоор байлаа. Бурханы нигүүлсэл Түүн дээр байсан юм.
Түүний эцэг эх жил бүр Дээгүүр Өнгөрөх баяраар Иерусалим уруу явдаг байв. Түүнийг арван хоѐр настай байхад нь Баярын заншил ѐсоор тэд мөн тийш явцгаав.
Тогтсон хоногуудын тоог гүйцээсний дараа тэд буцахад Есүс хүү Иерусалимд
үлджээ. Эцэг эх нь ч үүнийг анзаарсангүй. Харин Түүнийг жингийн цуваан дунд
яваа хэмээн бодож, аяныхаа нэг өдрийг ардаа өнгөрөөжээ. Тэд Түүнийг төрөл садан
болоод танилуудынхаа дунд хайж эхлэв. Тэд Түүнийг олсонгүй. Тэгээд Есүсийг
хайн Иерусалим уруу буцан ирэв. Гурван өдрийн дараа тэд Түүнийг сүмд багш
нарын дунд суутаад тэднийг сонсож, мөн тэднээс асууж байхад нь олжээ. Түүний
ухаан болон хариултууд нь Түүнийг сонссон бүхний гайхлыг төрүүлжбайв. Тэд
Түүнийг хараад гайхаж, эх нь Түүнд
— Хүү минь, Чи юунд бидэнд ингэж хандав? Эцэг бид хоѐр чинь санаа зовон Чамайг
эрж хайлаа гэхэд, Тэр
— Та нар юунд Намайг хайсан юм бэ? Эцэгийнхээ гэрт байх ѐстойг минь та нар
мэдсэнгүй гэж үү? гэв. Түүний хэлсэн үгийг тэд ойлгосонгүй. Тэр тэдний хамт
явсаар Назарт ирж, тэдний үгэнд дуулгавартай байв. Энэ бүхнийг нь Түүний эх зүрх
сэтгэлдээ нандигнан хадгалсан юм. Есүсийн бие болон мэргэн ухаан нь өссөөр
байсан бөгөөд Бурханы болон олон түмний тааллыг олжээ.

Цезарь Тиберийн хаанчлалын арван тав дахь жилд, Понти Пилат Иудейн
захирагч, Херод Галилын хаан, түүний дүү Филип Итурае болон Трахонитын мужийн
хаан, Лусан Абилений хаан, Аннас болон Каиаф нар тэргүүн тахилч байх үед цөлд
буй Захариагийн хүү Иохан уруу Бурханы үг ирэв. Тэр Иордан хавийн бүх газраар
явж, нүглүүдийн уучлалын төлөөх гэмшлийн баптисмыг тунхаглаж байлаа. Энэ нь
эш үзүүлэгч Исаиагийн үгстэй номд бичигдсэнчлэн, «Цөлд хашхирагч нэгний дуу
"Эзэний замыг бэлтгэгтүн, Түүний замыг шулуун болгогтун.
Гуу жалга бүр дүүрч, уулс, толгод бүхэн доошлон, тахир нь шулуун болж, хотгор
бүхэн тэгшрэх бөгөөд аливаа махан бие Бурханы авралыг үзнэ" гэнэ» гэжээ.
Тиймээс тэр өөрөөр нь баптисм хүртэх гэж байсан олонд хандан
— Хорт могойн удам аа, ирэх уур хилэнгээс зугтахыг хэн та нарт сануулав? Тийм
бөгөөс гэмшилд зохистой үр жимсийг бий болгогтун. "Бидэнд Абрахам эцэг маань
байна" гэж өөрсөддөө бүү хэл. Би та нарт хэлье. Бурхан эдгээр чулуунуудаас ч
Абрахамд хүүхдүүдийг босгож чадна. Моддын үндсэнд сүх хэдийнээ зоогджээ.
Тиймээс сайн үр жимс ургууддаггүй аливаа мод цавчигдан галд хаягдах болно гэв.
Цугласан олон түүнээс
— Тэгвэл бид юу хийх ѐстой юм бэ? гэж асууцгаав. Тэр тэдэнд
— Хоѐр цамцтай нь цамцгүй нэгэндээ илүүчил. Хоолтой нэг нь үүний адил үйлдэгтүн
гэлээ. Зарим татвар хураагчид баптисм хүртэхээр бас ирж, түүнээс
— Багш аа, бид яах болж байна? гэхэд,
— Та нар тогтоогдсоноос илүүг бүү авагтун гэв. Зарим цэргүүд
— Бид яах болж байна, бид яах ѐстой юм бэ? гэсэнд, тэр
— Хэнээс ч хүчээр мөнгө бүү ав. Хэнийг ч хилсээр бүү гүтгэ. Авдаг хөлсөндөө сэтгэл
хангалуун бай гэлээ.
Ард олон Христийг хүлээн, Иоханы тухай бүгд зүрх сэтгэлдээ түүний Христ мөн
болох эсэхийг бодож байлаа. Иохан бүгдэд хандан
— Миний хувьд гэвэл, би та нарт усаар баптисм хүртээдэг. Харин надаас илүү
хүчтэй Нэгэн ирж байна. Би Түүний шаахайн сурыг ч тайлах зохисгүй хүн. Тэр та
нарт Ариун Сүнс хийгээд галаар баптисм хүртээнэ. Үтрэмээ гүйцэд цэвэрлэн,
улаан буудайг саравчиндаа овоолохын тулд Түүний гарт шигшигч сэрээ нь байна.
Харин Тэрээр хог хаягдлыг нь унтаршгүй галаар шатаана гэлээ.
Тийнхүү өөр олон зүйлийг хэлж сэнхрүүлэн, тэр ард олонд сайн мэдээг тунхаглаж
байлаа. Харин захирагч Херод дүүгийнхээ эхнэр Херодиагийн хэрэг болон өөрийн
үйлдсэн бузар муу бүх хэргийн төлөө Иоханаас зэмлэл хүртжээ. Энэ бүхэн дээр
нэмээд, тэр Иоханыг шоронд хориулжээ.
Ард олон бүтдээрээ баптисм хүртэж байх үед Есүс мөн баптисм хүртээд залбирч
байх зуур тэнгэр заагдан, Ариун Сүнс биет хэлбэрээр Түүн дээр тагтаа мэт буун
иртэл тэнгэрээс дуу гарч
— Чи Миний хайртай Хүү. Чамд Миний таалал оршдог гэв.
Есүс гучаад настай байхдаа Өөрийн үйлчлэлийг эхэлсэн бөгөөд хүмүүсийн
боддогоор, Тэр бол Иосефын хүү, Иосеф нь Елигийн, Ели нь Маттатын, Маттат нь
Левийн, Леви нь Мелхигийн, Мелхи нь Ианнайн, Ианнай нь Иосефын, Иосеф нь
Маттатиагийн, Маттатиа нь Амосын, Амос нь Нахумын, Нахум нь Хеслийн,Хесли нь
Наггайн, Наггай нь Маатын, Маат нь Маттатиагийн, Маттатиа нь Семейний,
Семейн нь Иосехын, Иосех нь Иодагийн, Иода нь Иоананы, Иоанан нь Рхесагийн,
Рхеса нь Зеруббабелын, Зеруббабел нь Шеалтиелын, Шеалтиел нь Нерийн, Нери
нь Мелхигийн, Мелхи нь Аддийн, Адди нь Косамын, Косам нь Елмадамын, Елмадам
нь Ерийн, Ер нь Иошуагийн, Иошуа нь Елиезерийн, Елиезер нь Иоримын, Иорим
нь Маттатын, Маттат нь Левийн, Леви нь Симеоны, Симеон нь Иудагийн, Иуда нь
Иосефын, Иосеф нь Ионамын, Ионам нь Елиакимын, Елиаким нь Мелеагийн,
Мелеа нь Меннагийн, Менна нь Маттатагийн, Маттата нь Натаны, Натан нь
Давидын, Давид нь Иессийн, Иесси нь Обедын, Обед нь Боазын, Боаз нь
Салмоны, Салмон нь Нахшоны, Нахшон нь Амминадабын, Амминадаб нь
Админы, Админ нь Рамын, Рам нь Хезроны, Хезрон нь Перезийн, Перез нь
Иудагийн, Иуда нь Иаковын, Иаков нь Исаакийн, Исаак нь Абрахамын, Абрахам
нь Терагийн, Тера нь Нахорын, Нахор нь Серугийн, Серуг нь Реугийн, Реу нь
Пелегийн, Пелег нь Хеберийн, Хебер нь Шелагийн, Шела нь Кайнаны, Кайнан нь
Арфаксадын, Арфаксад нь Шемийн, Шем нь Ноагийн, Ноа нь Ламехын, Ламех нь
Метуселагийн, Метусела нь Енохын, Енох нь Иаредын, Иаред нь Махалалеелын,
Махалалеел нь Кайнаны, Кайнан нь Еношийн,Енош нь Сетийн, Сет нь Адамын,
Адам нь Бурханы хүү болой.

Есүс Ариун Сүнсээр дүүрч Иорданаас буцаж цөлд Сүнсээр хөтлөгдөн, дөчин
өдрийн турш диаволд соригджээ. Тэр үеийн турш Тэр юу ч идээгүй учир тэдгээр
өдрүүдийг дууссаны дараа ихэд өлсжээ. Диавол Түүнд
— Хэрэв Чи Бурханы Хүү мөн юм бол энэ чулуунд талх бол гэж тушаа л даа гэв. Есүс
— "Хүн зөвхөн талхаар амьдардаггүй" гэж бичигдсэн байдаг гэлээ. Дараа нь тэр
Түүнийг дээш аваачаад, хоромхон зуур дэлхийн бүх хаанчлалуудыг үзүүлэв. Тэгээд диавол Түүнд
— Энэ бүх эзэмшил болон тэдгээрийн сүр хүчийг би Чамд өгье. Учир нь энэ бүгд
надад өгөгдсөн юм. Би үүнийг хүссэн хүндээ өгч чадна. Тиймээс хэрэв Чи надад
мөргөвөл, энэ бүгд Чинийх болно гэхэд Есүс түүнд
— "Чи өөрийн Бурхан Эзэндээ мөргөж, зөвхөн Түүнд үйлчил" гэж бичигдсэн байдаг
гэв. Тэр Түүнийг Иерусалим уруу аваачаад сүмийн орой дээр зогсоогоод, түүнд
— Хэрэв Чи Бурханы Хүү мөн юм бол эндээс доошоо үсэр.
"Чамайг хамгаалах үүргийг Тэр тэнгэр элч нартаа өгнө"Мөн "Тэд гар дээрээ
Чамайг өргөөд авч явна.
Ингэснээр Чи хөлөө чулуунд цохихгүй юм" гэж бичигдсэн байдаг шүү дээ гэсэнд,
— "Чи өөрийн Бурхан Эзэнээ сорьж үл болно" гэж бас айлдсан байдаг гэлээ.
Диавол хамаг сорилтоо бараад, тохиромжтой цаг иртэл Түүнийг орхин оджээ.
Есүс Сүнсний хүч дотор Галилд буцаж ирэв. Түүний тухай зар эргэн тойрон дахь
газар тархсан байлаа. Тэр синагогуудад нь сургаал зааж эхэлсэн агаад бүгд
Түүнийг магтан шагшицгааж байв.
Есүс Өөрийн өссөн хот Назартаа ирж, заншсан ѐсоороо Амралтын өдөр синагогт
орж, Судраас уншихаар босов. Түүнд эш үзүүлэгч Исаиагийн номыг өргөн барив.
Есүс номыг нээн, доор бичигдсэн хэсгийг олоод,
— Эзэний Сүнс Над дээр байна. Учир нь сайн мэдээг ядууст дэлгэрүүл гэж Тэр
Намайг тосолсон юм. Тэр Намайг илгээсэн нь Олзлогдогсдод эрх чөлөөг тунхаглах,
Сохруудад хараа оруулах, Дарамтанд байгсдыг чөлөөлөхийн сацуу, мөн Эзэний
тааламжит жилийг тунхаглахын тулд болойгэж уншаад, номоо хуйлж,
харгалзагчид эргүүлэн өгөөд, суув. Синагогт байсан бүгдийн нүдТүүнийг ширтэн
байлаа. Тэр тэдэнд хандаж
— Энэхүү Судар өнөөдөр сонсголд тань биеллээ гэж айлдав. Бүгд Түүний тухай
сайнаар ярьж, Түүний амнаас гарах нигүүлслийн үгст гайхаж байв. Тэд
— Энэ чинь Иосефын хүү биш үү? гэцгээж байлаа. Тэр тэдэнд
— "Эмч ээ, өөрийгөө анагаа" гэх зүйр үгийг та нар Надад хэлж, Капернаумд үйлдсэн
гэж бидэнд сонсогдсон бүхнээ энд, төрөлх хотдоо бас үйлдээч гэх байх л даагээд, Тэр
— Үнэнээр Би та нарт хэлье. Нэг ч эш үзүүлэгч төрөлх хотдоо хүндлэгддэггүй. Харин Би та нарт үнэнээр хэлье. Елиагийн өдрүүдэд гурван жил зургаан сарын турш
тэнгэр хаагдан бүх газар их өлсгөлөн болох үед Израильд бэлэвсэн эмэгтэйчүүд
олон байсан. Гэсэн хэдий ч Елиа тэдний хэн уруу ч илгээгдэлгүй харин зөвхөн
Сидон нутгийн Зарефат хэмээх нэгэн бэлэвсэн эмэгтэй уруу илгээгджээ. Мөн эш
үзүүлэгч Елишагийн үед Израильд уяман өвчтэй байсан олон хүмүүсээс нэг нь ч
цэвэршээгүй атал зөвхөн Сирийн Нааман гэгч цэвэршжээ гэв. Синагогт байгсад
бүгд үүнийг сонсоод уур хилэнгээр дүүрч, босон харайж, Есүсийг хотоосоо
гаргажээ. Тэгээд Түүнийг цохионоос түлхэн унагахаар толгодын орой уруу авчрав.
Тэдний хот тэнд баригдсан ажээ. Харин Тэр тэдний дундуур өнгөрч, Өөрийнхөө
замаар одлсю.
Тэрээр уруудан явж, Галилын Капернаум хотод ирээд, Амралтын өдөр хүмүүст
сургаал зааж байлаа. Түүний сургаал эрх мэдэлтэй байсан тул тэд сургаалыг нь
гайхан шагшиж байлаа. Синагогт бузар чөтгөрийн сүнсэнд эзэмдүүлсэн нэгэн хүн
байсан агаад тэр чанга дуугаар
— Хүүе, Назарын Есүс ээ, бид Танд ямар хамаатай билээ? Та биднийг хөнөөхөөр
ирсэн үу? Би Таны хэн болохыг, Бурханы Ариун Нэгэн гэдгийг мэднэ гэхэд Есүс
түүнийг зэмлэж,
— Дуугүй бай. Түүнээс зайл! гэлээ. Тэгтэл чөтгөр түүнийг хүмүүсийн дунд
унагаагаад, хөнөөлгүйгээр түүнээс гарч одов. Тэд бүгдээрээ гайхширч, өөр
хоорондоо
— Энэ юун сургаал вэ? Тэр эрх мэдэл хийгээд хүчээр бузар сүнснүүдэд тушаахад
тэд гарцгаав гэж ярилцаж эхлэв. Түүний тухай зар хавийн бүх газраар тархаж
байлаа.
Есүс босож, синагогаас гараад, Симоны гэрт ороход түүний хадам эх маш их
халуунтай шаналж байжээ. Тэд Симоны хадам эхийн төлөө Түүнээс гуйв. Есүс
хадмынх нь дэргэд зогсоод, халууныг зэмлэхэд халуун нь буужээ. Тэр даруй хадам
эх нь босож, тэднийг зочлов.
Нар жаргах үеэр элдвийн өвчтэй хүмүүсийг Есүс уруу авчирсанд Тэр хүн бүр дээр
гараа тавин, тэднийг эдгээж байлаа. Чөтгөрүүд олон хүмүүсээс гарч,
— Та бол Бурханы Хүү мөн хэмээн хашхирч байв. ТүүнийгХрист гэдгийг нь тэд
мэдэж байсан тул Тэр тэднийг зэмлэж, тэдэнд ярихыг зөвшөөрөхгүй байлаа.
Үүр цайх үеэр Есүс явж, эзгүй газар очсон боловч олон түмэн Түүнийг хайж байв.
Тэгээд тэд Түүн уруу ирж, Есүсийг өөрсдөөсөө явуулахгүй байхыг хичээцгээж
байлаа. Харин Тэр тэдэнд
— Би Бурханы хаанчлалыг өөр хотуудад бас тунхаглах ѐстой. Энэ зорилгын тулд Би
илгээгдсэн билээ гэв.
Тэр Иудейн синагогуудад сургаалаа айлдсаар байлаа.

Түүнийг Геннесаретын нуурын дэргэд зогсож байхад Түүнийг олон түмэн тойрон
бүчиж, Бурханы үтийг сонсож байлаа. Тэгээд Тэр нуурын хөвөөнд хоѐр завь байхыг
харав. Харин загасчид нь завинаасаа буугаад тороо угааж байлаа. Есүс
завинуудын нэгэн дээр буюу Симоны завин дээр гараад, газраас жаахан
холдуулахыг түүнээс гуйв. Тэгээд Есүс суугаад завин дээрээс олон түмэнд сургаалаа
зааж эхлэв. Тэр айлдаж дуусаад, Симонд
— Усны гүн уруу нь очоод тороо хаяад барь гэхэд Симон
— Эзэн, бид шөнөжингөө зүдрэн загасчлаад юу ч барьсангүй. Гэвч Та хэлж байгаа
тул тороо хаяад үзье гэв. Тэд тороо хаятал маш их хэмжээний загас баригдаж, тор
нь урагдаж эхлэв. Тэд нөгөө завин дээрх бусад нөхөддөө ирж туслахыг дохиход,
тэд ирж хоѐр завийг дүүргэхэд тэд живжэхлэв. Харин Симон Петр үүнийг хараад,
Есүсийн хөлд унаад
— Эзэн, би нүгэлт хүн тул надаас холдооч! гэлээ. Энэ загасчлалаас болж тэр
болон түүний нөхөд бүр гайхаж орхижээ. Түүнчлэн Симоны хамтрагчид болох
Зебедеен хөвгүүд Иаков, Иохан хоѐр ч гайхаж хоцров. Тэгтэл Есүс Симонд хандан
— Бүү ай! Үүнээс хойш чи хүмүүсийг загасчлах болно гэв. Тэгээд тэд завиа эрэгт
хүргээд бүхнийг орхин, Түүнийг дагалаа.
Есүсийг нэгэн хотод байх үед нь, биеэрээ дүүрэн уяман өвчтэй нэг хүн Түүнийг
хараад нүүрээрээ унаж,
— Эзэн, хэрэв Та хүсвэл намайг цэвэр болгож чадна шүү дээ гэж гуйлаа. Тэр
гараа сунган, түүнд хүрч
— Би хүсэж байна. Цэвэрш гэхэд тэр даруйд өнөө хүн уяман өвчнөөсөө ангижирлаа.
Тэрээр хэнд ч хэлж болохгүй гэж түүнд тушаагаад,
— Харин явж, өөрийгөө тахилчид үзүүлээд тэдэнд гэрчлэл болгон Мосегийн
тогтоосон ѐсоор цэвэршсэнийхээ төлөө өргөл өргө гэлээ. Харин Түүний тухай зар
улам газар авч, бүр олон хүмүүс Түүнийг сонсох гэж, мөн өвчнөө эдгээлгэхээр хуран
цуглаж байв. Харин Тэр Өөрөө дандаа сэмхэн зайлж эзгүй зэлүүд газар уруу явж,
залбирдаг байлаа.
Нэгэн өдөр Түүнийг сургаалаа зааж байхад нь тэнд Иерусалим, Иудей болон
Галилын бүх тосгодоос ирсэн хэсэг хуулийнсургагч нар болоод фарисайчууд сууж
байжээ. Эдгээлтийг гүйцэтгэхийн тулд Эзэний хүч Түүнд өгөгдсөн байв. Үзэгтүн,
хэсэг хүн саа өвчтэй хүнийг дэвсгэртэй нь авчрав. Тэгээд дотогш нь оруулж, Түүний
өмнө аваачих гэж хичээсэн боловч үй олон хүнээс болж түүнийг дотогш нь
оруулах аргагүй байсан тул тэд дээвэр дээр гарч, дээврээр тэр хүнийг дэвсгэртэй нь
доош буулгаж, Есүсийн өмнө яг төвд нь тавив. Хэдний итгэлийг хараад Есүс
— Анд минь, нүгэл чинь уучлагдсан гэхэд хуулийн багш нар болон фарисайчууд
— Бурханыг доромжлон ярьж буй энэ хүн хэн гэгч вэ? Гагцхүү Бурханаас өөр хэн
нүглийг уучилж чадах юм бэ? хэмээн дотроо бодоцгоожээ. Харин тэдний бодлыг
мэдсэн Есүс тэдэнд
— Та нар яагаад ингэж бодов? "Нүгэл чинь уучлагдлаа" гэж хэлэх, эсвэл "Босоод
алх" гэж хэлэхийн аль нь амархан бэ? Харин Хүний Хүү газар дээр нүглүүдийг
уучлах эрх мэдэлтэйг та нарт мэдүүлэхийн тулд гээд саа өвчтэй хүнд
— Би чамд хэлж байна. Бос, дэвсгэрээ аваад гэртээ харь гэв. Даруй өнөө хүн
тэдний өмнө босож, дээр нь хэвтэж байсан юмаа аваад, Бурханыг алдаршуулсаар
гэрийн зүг явжээ. Тэд бүгдээрээ мэл гайхаж, Бурханыг алдаршуулж эхэлсэн
бөгөөд
— Бид өнөөдөр мөн ч гайхалтай зүйлс харлаа гэцгээн бүгд айдаст автсан байлаа.
Дараа нь Тэр гарч яван, татвар хураагч Леви гэгч хүнийг татварын газар суухыг
хараад,
— Намайг дага гэж түүнд хэлэхэд тэр хамаг юмаа ардаа орхин босож, Түүнийг
дагалаа.
Леви Есүст зориулж гэртээ том зоог барив. Тэнд олон татвар хураагчид болон өөр
хүмүүс тэдэнтэй хамт ширээнд тухлан сууж байжээ. Фарисайчууд, мөн тэдний
хуулийн багш нар
— Та нар чинь яагаад татвар хураагчид болон нүгэлтнүүдийн хамт идэж, ууж байдаг
билээ? гэж Түүний шавь нарт дургүйцэн хэлэхэд Есүс тэдэнд
— Эрүүл хүмүүст бус, өвчтэй хүмүүст эмч хэрэгтэй. Би зөвт хүнийг бус, харин
нүгэлтнүүдийг гэмшилд дуудахаар ирсэн юм гэв.
Тэд Түүнд
— Иоханы шавь нар байнга мацаг барьж, залбирлаа өргөдөг. Фарисайчуудын шавь
нар ч мөн адил үйлддэг. Харин Таных идэж, ууцгаах юм гэсэнд Есүс тэдэнд
— Шинэ хүргэнийг байхад та нар хүргэний бараа бологчдыг мацаг бариулж болохгүй
биз дээ? Харин тэр өдрүүд ирнэ. Шинэ хүргэн тэднээс аваачигдах өдрүүдэд тэд
мацаг барина гэв. Тэгээд Тэр мөн тэдэнд хандан нэгэн сургаалт зүйрлэлээр
— Хэн ч шинэ дээлээсээ урж аваад, хуучин дээлээ нөхдөггүй. Тэгвэл тэр шинээ ч
урах болно. Шинэ нь хуучинд үл зохино.
Хэн ч шинэ дарсыг хуучин тулманд хийдэггүй. Тэгвэл шинэ дарс тулмаа зад
тавина. Дарс асгарч, тулам ч хэрэггүй болно. Харин шинэ дарсыг шинэ тулманд л
хийх ѐстой. Хуучин дарс уучихаад хэн ч шинийг хүсдэггүй шүү дээ. Учир нь тэр
"Хуучин нь сайн" гэнэ гэж тэдэнд айлдав.

Нэгэн Амралтын өдөр Тэр тариан талбайгаар дайран өнгөрч байлаа. Шавь нар нь
тариан түрүү шувтран авч гартаа цайруулан идэж байжээ. Харин фарисайчуудын
зарим нь
— Та нар чинь Амралтын өдөр хууль бус зүйл юунд үйлдэнэ вэ? гэхэд Есүс
— Давид болон түүнтэй хамт байгсад өлсөхдөө юу хийснийг нь та нар уншаагүй юу?
Тэр Бурханы гэрт орж, зөвхөн тахилч нараас өөр хэн ч идэж үл болох ариусгасан
талхнаас авч идсэн төдийгүй мөн нөхөддөө өгсөн шүүдээ гээд, тэдэнд
— Хүний Хүү нь Амралтын өдрийн Эзэн мөн гэлээ.
Өөр нэгэн Амралтын өдөр Түүнийг синагогт орж, сургаалаа зааж байхад тэнд
баруун гар нь хатангиржсан хүн байжээ. Фарисайчууд болон хуулийн багш нар
Түүнийг буруутгах шалтаг олохын тулд Амралтын өдөр тэр хүнийг Есүс эдгээх
эсэхийг нь ажиглан ширтэж байлаа. Харин Тэр тэдний бодлыг мэдээд, хатангир
гартай хүнд
— Бос, урагшаа гар гэсэнд, тэр босож урагшаа гарлаа. Есүс тэдэнд хандан
— Би та нараас асууя, Амралтын өдөр сайныг эсвэл мууг үйлдэх, амь аврах эсвэл
амь хөнөөхийн аль нь ѐсонд нийцэх вэ? гээд, тэднийг бүгдийг нь тойруулан
харснаа түүнд
— Гараа сунга гэв. Тэр хүн гараа сунгахад гар нь зүгээр болсон байлаа. Харин
тэд уур хилэнгээр дүүрч, Есүсийг хэрхэх талаар өөр хоорондоо ярилцацгаав.
Тэдгээр өдрүүдэд Есүс залбирахаар ууланд гарч, бүхэл шөнийг Бурханд
залбирсаар өнгөрөөв. Өглөө болоход Тэр шавь нараа Өөр уруугаа дуудаад,
тэднээс арван хоѐрыг сонгон, элч нар гэж нэрлэжээ. Тэдгээр нь Петр гэж
нэрлэгдсэн Симон болон түүний дүү Андрей, Иаков, Иохан, Филип, Бартоломай, Матайг Томас, Алфайн хүү Иаков, Зеалот гэгдэх Симон, Иаковын хүү Иудас,
урвагч болсон Искариотын Иудас нар болой. Тэгээд Тэр тэдний хамт уруудан
бэлд буун ирж зогсов. Тэнд асар олон дагалдагч нар нь байсан бөгөөд бүх Иудей,
Иерусалим, Тир болон Сидоны эрэг хавийн нутгуудаас ирсэн үй олон хүмүүс Түүнийг сонсохоор, бас өвчнөө эдгээлгэхээр иржээ. Мөн бузар сүнсэнд зовоогдсон
хүмүүс ч илааршиж байв. Түүнээс хүч гарч, бүгдийг эдгээж байсан учир цугласан
олон бүгд Түүнд гар хүрэхийг чармайн байв.
Есүс шавь нарын зүг харцаа хандуулан
— Ядуус та нар ерөөлтэй еэ! Учир нь Бурханы хаанчлал та нарынх юм. Эдүгээ
өлсөж буй танар ерөөлтэй еэ! Учир нь та нар цатгагдах болно. Эдүгээ гашуудан
уйлж буй та нар ерөөлтэй еэ! Учир нь та нар инээх болно. Хүний Хүүтээс болж
хүмүүс та нарыг үзэн ядаж, хавчин, доромжилж, нэрийг чинь хорон муу мэтээр үзэж
үл ойшоох цагт та нар ерөөлтэй еэ! Тэр өдөр баярла, баясан цовхч. Юу гэвэл
тэнгэр дэх та нарын шагнал агуу билээ. Учир нь тэдний эцэг өвгөд эш үзүүлэгчдэд ч
тэгж хандсан юм. Харин баячууд та нар золгүй еэ! Та нар тайвширлаа дүүрнээр
хүлээн авсан. Эдүгээ цатгалан буй та нар золгүй еэ! Учир нь та нар өлсөх болно.
Эдүгээ инээж буй та нар золгүй еэ! Учир нь та нар гашуудан уйлах болно. Бүх
хүмүүс та нарын тухай сайнаар ярих цагт та нар золгүй еэ! Учир нь тэдний эцэг өвгөд
хуурамч эш үзүүлэгчдэд ч тэгж хандсан юм.
Харин сонсогч хүмүүст Би хэлж байна. Дайснаа хайрла, та нарыг үзэн яддаг
хүмүүст сайныг үйлд. Та нарыг хараадаг хүмүүсийг ерөө, та нартай буруугаар
харьцдаг хүмүүсийн төлөө залбир. Хацрыг чинь алгадсан хүнд нөгөө хацраа
тавьж өг. Дээлийг чинь булаан авсан хүнээс цамцаа бүү харамла. Гуйсан хүн бүрд
өг, юмыг чинь авсан хүнээс буцааж бүү нэх. Та нар хүмүүсийг өөрсөддөө хэрхэн
хандаасай гэж хүснэ, тэдэнд мөн түүнчлэн ханд. Хэрэв та нар өөрсдийг чинь
хайрладаг хүмүүсийг хайрлавал, та нарт юун талархал байх билээ? Учир нь
нүгэлтнүүд хүртэл өөрсдийг нь хайрладаг хүмүүсийг хайрладаг шүү дээ. ззхэрэв та
нар өөрт чинь сайныг үйлддэг хүмүүст сайныг үйлдвэл та нарт юун талархал байх
билээ? Учир нь нүгэлтнүүд хүртэл мөн л үйлддэг шүү дээ. Хэрэв та нар эргүүлэн
авна гэсэн хүмүүстээ зээл өгөх аваас та нарт юун талархал байх билээ? Учир нь
нүгэлтнүүд хүртэл өгснийхөө чинээг эргүү" лэн авахын тулд нүгэлтнүүддээ зээл
өгдөг. Харин та нар дайснуудаа хайрла, сайныг үйлд, хариу харж бүү зээлдүүл.
Тэгвэл шагнал тань агуу байх бөгөөд та нар Хамгийн Дээд Нэгэний хөвгүүд байх
болно. Учир нь Тэр Өөрөө ул талархагсдад болоод бузар хүмүүст ч нигүүлсэнгүй
ханддаг юм. Та нарын Эцэг өршөөнгүй. Түунчлэн өршөөнгүй байгтун. Шүутдэхгүйн тулд бусдыг бүү шүү. Яллагдахгүйн тулд бусдыг бүү ялла. Уучлагтун,
тэгвэл та нар ч мөн уучлагдана. Өгөгтүц, тэгвэл чамд өгөгдөх болно. Тэгэхдээ
шахагдсан, чигжсэн мөн бялхсан хэмжээтэйгээр хормой дээр чинь асгарах болно.
Учир нь өөрсдийнхөө хэмжүүрийн жишгээр та нар хариуд нь хэмжигдэх болно гэлээ.
Тэр мөн тэдэнд сургаалт зүйрлэлээр
— Сохор нь сохроо газарчилж чадна гэж үү? Хоѐулаа нүхэнд унах биш үү? Шавь
нь багшийнхаа дээр байдаггуй. Харин бүрэн суралцсаныхаа дараа хүн бүр багш
шигээ болно. Өөрийн нүдэн дэх дүнзээ ажиглаагүй атлаа юунд чи ах дүүгийнхээ
нүдэн дэхүртсийг харна вэ? Эсвэл чи нүдэндээ байх дүнзийг мэдээгүй атлаа ах
дүүдээ "Ах минь, би нүдэнд чинь байгаа үртсийг аваадхая" гэж яаж хэлж чадна вэ?
Хоѐр нүүртэн чи эхлээд өөрийн нүдэн дэх дүнзийг авч хая. Дараа нь чи ах
дүүгийнхээ нүдэн дэх үртсийг авахдаа сайн харна шүү дээ. Учир нь муу үр жимс
ургуулдаг сайн мод гэж байхгүй, түүнчлэн сайн үр жимс ургуулдаг муу мод гэж
байхгүй. Аливаа мод үр жимсээрээ танигддаг. Хүмүүс үүргэнээс инжрийг түүдэггүй
шүү дээ. Мөн өргөст бутнаас усан үзэм түүхгүй. Сайн хүн зүрхнийхээ үнэт
баялгаас сайныг гаргадаг. Хорон муу нэгэн хорон муу баялгаасаа мууг гаргадаг аж.
Учир нь зүрх нь юугаар дүүрснийг ам нь ярьдаг.
Та нар юунд Намайг "Эзэн, Эзэн" гэж дууддаг хэрнээ Миний айлдсаныг хийдэггүй
юм бэ? Над уруу ирж, үгийг минь сонсоод түүнийхээ дагуу үйлдэгч аливаа хүн
хэнтэй адил болохыг та нарт Би харуулъя. Тийм хүн нь барьж буй байшингийнхаа
суурийг газраа гүн ухаад хадан дээр суурилуулсан нэгэнтэй адил юм. Үер бууж гол
халин байшинг нүдсэн боловч хөдөлгөж чадсангүй. Юу гэвэл байшин бат бөх
баригдсан ажээ. Харин сонсоод, үүнийхээ дагуу үйлддэггүй нэг нь газар дээр
суурь тавилгүй байшин барьсан хүнтэй адил юм. Гол үерлэж байшинг дайрахад тэр
дороо нурав. Тэр байшингийн сүйрэл үлэмж болов гэж сургалаа.

Тэр хүмүүст сонсгосон яриа хөөрөөгөө өндөрлөж, Капернаум уруу явав. Нэгэн
зуутын даргын ихэд үнэлдэг боол нь өвдөөд үхлүүт байжээ. Тэр Есүсийн тухай
сонсоод, Түүнийг ирж, боолын маань амийг авраач хэмээн гуйлгахаар иудейчүүдийн
ахлагчдаас хэдэн хүнийг Түүн уруу явуулав. Тэд Есүс дээр хүрч ирээд, Түүнээс
хичээнгүйлэн гуйн
— Тэр Танаас үүнийг гуйх зохистой нэгэн. Тэр хүн манай үндэстнийг хайрладаг.
Бидэнд синагог барьж өгсөн хүн бол тэр юм гэжээ. Есүс тэдний хамт замд гарав.
Тэгээд Түүнийг гэрээс нь холгүйхэн болох үед зуутын дарга андуудаа илгээн,
— Эзэн, Та Өөрийгөө цаашаа бүү чилээ. Учир нь Таныг дээвэр дороо оруулах
зохистой хүн би биш. Иймээс би өөрийгөө ч Тан уруу очих нь зохисгүй хэмээн үзэв.
Харин Та зөвхөн үгээ айлдаач, тэгвэл боол маань эдгэнэ. Учир нь би ч мөн эрх
мэдлийн дор байдаг хүн. Миний доор цэргүүд бий. Би нэгэнд нь "Яв" гэхэд тэр явж,
нөгөөд нь "Ир" гэхэд тэр ирдэг. Боолдоо "Үүнийг хий" гэхэд тэр хийдэг гэж Түүнд
хэлүүлжээ. Есүс үүнийг сонсоод ихэд гайхан, Өөрийг нь дагаж явсан олонд хандан
— Та нарт Би хэлье. Ийм агуу итгэлийг Би Израильд хүртэл хараагүй шүү гэлээ. Тийнхүү явуулсан хүмүүс нь буцаж ирээд мөнөөх боол эрүүл болсныг олж харав.
Үүний дараа удалгүй Есүс Найн хэмээх хот уруу явжээ. Шавь нар нь, мөн үй олон
хүн Түүнийг дагалдан явлаа. Түүнийг хотын хаалганд ойртон ирэх үед хүмүүс нэг
үхсэн хүнийг аваад гарч явав. Тэр нь бэлэвсэн эмэгтэйн ганц хүү байсан бөгөөд
хотынхноос нилээд олон хүн тэр эмэгтэйн хамт байв. Эзэн түүнийг хараад ихэд
өрөвдөн түүнд
— Бүү уйл гэв. Тэр очоод авсанд гараа хүргэтэл өргөөд явж байсан хүмүүс
зогслоо. Тэгээд Есүс
— Би чамд хэлж байна. Залуу минь, бос! гэхэд үхсэн хүн босоод ярьж эхлэв.
Ингээд Есүс түүнийг эхэд нь эргүүлэн өгөв. Тэд бүгдээрээ айдаст автаж, Бурханыг
алдаршуулж эхлэн
— Бидний дунд агуу эш үзүүлэгч гарч ирлээ, мөн
— Бурхан Өөрийн ард түмэн дээр ирлээ гэцгээж байлаа. Түүний тухай энэхүү зар
бүх Иудей даяар болоод хавийн бүх нутгаар тархлаа.
Шавь нар нь Иоханд энэ бүхний тухай мэдүүлжээ. Иохан шавь нараасаа
хоѐрыг нь дуудаж,
— Та ирэх ѐстой Нэгэн мөн үү, эсвэл бид өөр нэгнийг хүлээх үү? гэж асуулгахаар
Эзэн уруу илгээв. Тэд Есүс дээр ирээд,
— Баптисм хүртээгч Иохан биднийг Тань уруу илгээж "Та ирэх ѐстой Нэгэн мөн үү,
эсвэл бид өөр нэгнийг хүлээх үү?" гэж асуулгаж байна гэжээ. Яг тэр үед Есүс олон
хүмүүсийг өвчин эмгэгээс нь ангижруулж, бузар сүнсийг нь зайлуулж байлаа.
Сохорсон олон хунд Тэр хараа оруулжээ. Тэр тэдэнд
— Та нар явж, Иоханд юу харж, сонссоноо хэл. Сохор нь хараа орж, доголон нь
алхаж, уяман нь цэвэршиж, дүлий нь сонсож, үхэгсэд нь амилж, ядуу нэгэнд нь сайн
мэдээ тунхаглагдав. Надаас болж бүдрээгүй нэг нь ерөөлтэй еэ! гэв. Иоханы
элч нар явмагц, Тэр хурсан олонд Иоханы тухай ярьж эхлэв.
— Та нар юу харах гэж цөл уруу очсон бэ? Салхинд найгах зэгсийг үү? Тэгвэл та
нар юу харах гэж очив? Хээнцэр хувцасласан хүнийг үү? Үзэгтүн, хээнцэр гоѐмсгоор
хувцаслаж, баян тансаг амьдрагчид нь хаадын ордонд байдаг. Тэгвэл та нар юу
харах гэж явсан юм бэ? Эш үзүүлэгчийг үү? Тийм ээ, Би та нарт хэлье. Эш
үзүүлэгчээс ч илүү нэгнийг юм. Түүний тухай"Харагтун, Би Чиний өмнө элчээ
илгээнэ. Тэр элч Чиний өмнөх замыг чинь бэлтгэнэ" гэж бичигдсэн юм. Эмэгтэйгээс төрөгсдийн дунд Иоханаас илүү агуу нэгэн байхгүй. Харин Бурханы
хаанчлалын хамгийн бага нэгэн ч түүнээс агуу билээ гэж айлдав. Тийнхүү Иоханы
баптисмаар баптисм хүртсэн бүх хүмүүс, татвар хураагчид үүнийг сонсоод Бурханы
шударга байдлыг хүлээн зөвшөөрчээ. Харин фарисайчууд болон хуульчид
Иоханаар баптисм хүртээгүйгээрээөөрсдийнх нь төлөөх Бурханы зорилгыг үл
хэрэгсэв.
— Тэгвэл энэ үеийн хүмүүсийг би юутай зүйрлэх вэ? Тэд хэнтэй адил вэ? Тэд
зах дээр суугаад бие биенээ дуудан, "Бид та нарт зориулж лимбэдэхэд та нар
бүжиглэсэнгүй. Бид та нарт гашуудлын дуу дуулахад та нар гашуудан уйлсангүй" гэх
хүүхдүүдтэй адил юм. Учир нь баптисм хүртээгч Иохан ирээд, талх идэж, дарс
уухгүй байхад нь та нар "Түүнд чөтгөр шүтэлсэн байна" гэдэг. Хүний Хүү ирээд,
идэж уутал та нар "Харцгаа, ховдог, архичин, татвар хураагч болон нүгэлтнүүдийн
анд нөхөр" гэцгээдэг. Гэсэн хэдий ч мэргэн ухаан нь бүх хүүхдүүдээрээ
зөвтгөгддөг гэв.
Фарисайчуудын нэг нь Түүнээс өөртэй нь хамт зоог барихыг хүсжээ. Есүс мөнөөх
фарисай хүний гэрт орж тухлан суув. Үзэгтүн, тэр хотод нэгэн нүгэлт эмэгтэй
байжээ. Тэр эмэгтэй Есүсийг фарисай хүний гэрт тухлан байгааг дуулаад, гөлтгөнөн
савтай үнэт тос авчирж, Хүүний хөлд, ард талд нь зогсоод, уйлж нулимсаараа
хөлийг нь норгож үсээрээ арчаад, хөлийг нь үнсэж, үнэт тосоороо тослов. Есүсийг
урьсан фарисай хүн үүнийг хараад,
— Хэрэв энэ хүн эш үзүүлэгч мөн байсан юм бол Түүнд гар хүрч буй энэ эмэгтэй хэн
болохыг, түүний нүгэлт хүн болохыг нь мэдэх учиртайсан хэмээн дотроо бодсонд, Есүс хариуд нь
— Симон оо, Надад чамд хэлэх юм байна гэв. Тэгтэл Симон
— Багш аа, түүнийгээ хэлээч гэжээ.
— Нэгэн мөнгө зээлдүүлэгчид хоѐр хүн өртэй байжээ. Нэг нь таван зуу, нөгөө нь
тавин денарын өртэй байв. Тэд төлөх чадваргүй тул өнөөх хүн тэднийг хоѐуланг
нь өрнөөс хэлтрүүлжээ. Тэгвэл тэдний хэн нь түүнийг илүү хайрлах бол? гэхэд нь, Симон
— Илүү өгөөмрөөр хэлтрүүлэгдсэн нь гэж би бодож байна гэсэнд Есүс түүнд
— Чи зөв шүүлээ гээд, тэр эмэгтэй уруу эргэж, Симонд
— Чи энэ эмэгтэйг харж байна уу? Намайг гэрт чинь орж ирэхэд чи Надад хөл угаах
ус ч өгөөгүй, харин энэ эмэгтэй Миний хөлийг нулимсаараа норгоод үсээрээ арчлаа.
Чи Намайг үнсээгүй. Харин энэ эмэгтэй Намайг энд байх мөчөөс эхлээд хөлийг
минь үнссээр байна. Чи Миний толгойг тосоор тослоогүй. Харин тэр үнэт тосоор
хөлийг минь тослов. Тийм учраас Би чамд хэлье. Түүний олон нүгэл уучлагдсан.
Учир нь тэр ихэд хайрласан. Харин багахан шигээр уучлагдсан нэг нь бага хайрладаг
гээд, эмэгтэйд
— Нүгэл чинь уучлагдсан гэлээ. Түүний хамт тухлан сууж байсан хүмүүс
хоорондоо
— Нүглүүдийг хүртэл уучилдаг энэ хүн хэн гээч вэ? гэлцлээ. Есүс тэр эмэгтэйд
хандаж
— Итгэл чинь чамайг аварлаа. Амар тайван яв даа гэж айлдав.

Үүний дараа удалгүй Есүс нэг хот, суурингаас нөгөөд хүрч, Бурханы хаанчлалыг
тунхаглаж, дэлгэрүүлж байв. Арван хоѐр нь Түүнтэй хамт байлаа. Мөн өвчин
болоод бузар сүнснүүдээс салсан зарим эмэгтэйчүүд, тухайлбал долоон чөтгөрөөс
салсан Магдалын эмэгтэй гэгддэг Мариа, Херодын нярав болох Хузагийн эхнэр
Иоанна, мөн Сузанна болон өөрсдийнхөө өмч хөрөнгөөрөө тус нэмэр болж байсан
өөр олон хүмүүс байлаа.
Үй олон хүн хот болгоноос ирж Түүн уруу хуран цуглах үед Тэр сургаалт
зүйрлэлээр ингэж ярив.
— Тариачин үр суулгахаар гарчээ. Түүнийг үрээ цацахад зарим нь зам хавиар
унав. Тэгээд хүмүүсийн хөлд гишгэгджээ. Огторгуйн шувууд тэдгээрийг идчихэв. Зарим үр нь чулуурхаг хөрсөнд унав. Тэнд нь чийггүй тул соѐолоод л хатчихав. Зарим үр нь хогийн ургамлын дунд унав. Хогийн ургамал буудайн үртэй зэрэг ургаж,
тэднийг барьчихаж. Зарим үр нь сайн хөрсөнд унаж, ургаад, зуу дахин илүү ургац
өгчээ гэв. Тэр эдгээрийг айлдаад,
— Сонсох чихтэй нь сонсогтун гэв.
Шавь нар нь энэ сургаалт зүйрлэл нь ямар утгатай болохыг Түүнээс асуухад Тэр
— Бурханы хаанчлалын нууцуудыг мэдэх нь та нарт өгөгдсөн юм. Харин харавч тэд
харахгүй, сонсовч ойлгохгүйн тулд бусдад нь сургаалт зүйрлэлээр ярьдаг.
Энэхүү сургаалт зүйрлэл нь ийм юм. Үр нь Бурханы үг. Зам хавиар унагсад нь
сонссон хүмүүс бөгөөд тэд итгэн аврагдахгүйн тулд диавол ирж, тэдний зүрхнээс
үгийг зайлуулдаг. Чулуурхаг хөрсөн дээр унагсад нь сонсоод, үгийг баярлан
хүлээж авдаг. Харин тэдгээр нь бат үндэсгүй ажээ. Тэд хэсэг хутацаанд итгээд,
сорилтын үед унадаг билээ. Хогийн ургамал дунд унасан үр нь сонссон хүмүүс
бөгөөд тэд замдаа зовнил, эд баялаг, өнөөгийн амьдралын тааламжид автах зэрэгт
баригдагсад юм. Тэдний үр жимс боловсрохгүй. Сайн хөрсөн дээр унасан үр нь
үгийг сонсоод шударга, зөв сэтгэл зүрхэндээ нандигнаж, тэвчээртэйгээр үр жимсээ
өгөгчид юм.
Хэн ч дэнлүү асаасныхаа дараа дээр нь сав хөмрөн тавьдаггүй, эсвэл дэнлүүгээ
орон дор тавьдаггүй. Харин орж ирэгсдэд гэрэл үзүүлэхийн тул дэнлүүний суурин
дээр тавьдаг. Учир нь илчлэгдэхгүй байхаар далдлагдсан юм гэж үтүй бөгөөд
мэдэгдэж илрүүлэгдэхгүй байхаар нууцлагдсан юм гэж байхгүй билээ. Иймээс та
нар яаж сонсож байгаагаа анхаарагтун. Учир нь хэнд байна, түүнд ихээр өгөгдөнө.
Хэнд байхгүй байна, түүнээс байгаа гэж санагдсан нь хүртэл авагдана гэв.
Тэгтэл эх, дүү нар нь Түүн уруу ирэв. Маш олон хүн байсан учир тэд Түүн уруу
очиж чадаагүй тул Түүнд
— Эх, дүү нар тань гадаа зогсож байна. Тантай уулзах гэнэ гэж хэлүүлэв. Харин
Есүс тэдэнд
— Бурханы үгийг сонсоод, түүнийг биелүүлэгчид нь Миний эх, Миний дүү нар мөн
гэжээ.
Тэдгээр өдрүүдийн нэгэнд ийм хэрэг болов. Есүс шавь нартайгаа завинд суугаад,
тэдэнд
— Нуурын нөгөө эрэг уруу явцгаая гэв. Тэднийг сэлүүрдэн байхад Тэр унтжээ.
Гэтэл нуурт хүчтэй салхи үүсэж, тэд усанд автагдаж, аюул нүүрлэв. Тэд Түүн уруу
очиж сэрээгээд,
— Эзэн минь, Эзэн минь, бид сүйрч байна гэхэд Тэр босож, салхи ба оволзох
давалгааг зэмлэхэд, салхи намдаж, нам гүм болов. Тэр шавь нартаа
— Итгэл чинь хаана байна? гэхэд тэдний айх гайхах нь зэрэгцэж, нэг нэгэндээ
— Салхи, усанд хүртэл тушаахад тэд захирагдаж байдаг энэ ер нь хэн бэ? гэцгээж
байлаа.
Тэд Галилын эсрэг талд орших Герас хэмээх газар хүрч ирэв. Есүс эрэг дээр
гартал, чөтгөрт эзэмдүүлсэн нэгэн хүн хотоос гарч Түүнтэй учрав. Тэр хүн удаан
хугацааны турш хувцас хунаргүй байж, орон байранд бус, харин булшны агуйд
орогнодог байв. Мөнөөх хүн Есүсийг хараад хашхиран, өмнө нь унаж чанга
дуугаар
— Хамгийн Дээд Бурханы Хүү Есүс ээ, Танд би ямар хамаатай билээ? Танаас гуйя.
Намайг бүү зовоогооч! гэжээ. Учир нь Есүс бузар сүнснуүдийг тэр хүнээс гарахыг
тушаасан байж. Бузар сүнс түүнийг олон удаа эзэмдсэн тул тэр хүн гинжлэгдэж,
дөнгөлөгдөөд харуулын хяналтан дор байсан авч дөнгөө тастан хаяад чөтгөрөөр
хөтлүүлэн цөл уруу явдаг байлаа. Есүс түүнээс
— Нэр чинь хэн бэ? гэж асуухад тэр
— Легион гэв. Учир нь түүнд олон чөтгөр шүгэлсэн байжээ. Чөтгөрүүд өөрсдийг нь
ѐроолгүй гүн уруу зайл хэмээн бүү тушаагаач гэж Түүнээс гуйж байлаа. Тэнд
ууланд гахайн олон сүрэг идээшилж байжээ. Чөтгөрүүд өөрсдийг нь гахайнд
оруулаач гэж гуйсанд Тэр зөвшөөрөв. Чөтгөрүүд хүнээс гарч гахайнуудад
шүглэхэд гахайн сүрэг эгц эргээс нуурт унан живцгээжээ. Юу болсныг гахайчид
хараад гүйн одож, үүний тухай хот хөдөөгүй зар түгээв. Хүмүүс юу болсныг
үзэхээр ирж, Есүс уруу очиход чөтгөрөөс салсан өнөөх хүн хувцаслачихсан, эрүүл
саруул болоод, Есүсийн хөлд сууж байхыг олж хараад сүрдэцгээв. Үүнийг харсан
хүмүүс чөтгөрт эзэмдүүлсэн хүн хэрхэн эдгэрснийг тэдэнд мэдэгджээ. Тэр хавийн
болоод Герас нутгийн бүх хүмүүс тэндээс явахыг Түүнээс гуйв. Учир нь тэд
үлэмжийн их айдаст автсан байлаа. Есүс завин дээрээ гарч, буцан явжээ. Харин
чөтгөрүүдээс салсан мөнөөх хүн Түүнтэй хамт байхыг гуйсан авч Есүс түүнийг
явуулж,
— Гэртээ харь, Бурхан чамд ямар агуу зүйл хийж өгснийг ярь гэж айлджээ. Тэгээд
тэр хүн Есүс өөрт нь ямар агуу зүйл хийж өгснийг хот даяар тунхагласаар явж одлоо.
Буцаж ирэхэд нь олон түмэн Есүсийг угтан авав. Учир нь тэд бүгд Түүнийг хүлээж
байсан билээ. Үзэгтүн, синагогийн ахлагч Иайр гэгч хүн тэнд байсан бөгөөд
Есүсийн хөлд унаж, гэртээ очихыг Түүнээс гуйжээ. Учир нь Иайр арван хоѐр
настай ганц охинтой байсан бөгөөд тэр нь үхлүүт байв. Есүсийг явахад цугласан
олон Түүнийг бүчин шахаж байлаа.
Нэгэн эмэгтэй арван хоѐр жилийн турш цус алддаг өвчтэй байсан бөгөөд хэн ч
түүнийг эдгээж чадаагүй ажээ. Тэр эмэгтэй Есүсийн ард очиж, хувцасных нь
хормойд гар хүртэл тэр даруй цус алдах нь зогсов. Есүс
— Хэн Надад хүрэв? гэхэд бүгд л үүнийг үгүйсгэв. Петр Түүнд
— Эзэнтэн, энэ олон хүн Таныг бүчин, шахаж байна шүү дээ гэж хэлэхэд харин
Есүс
— Хэн нэг нь Надад хүрсэн. Учир нь Надаас хүч гарахыг Би мэдэрсэн гэжээ. Өнөөх эмэгтэй анзаарагдахгүй өнгөрөөгүйгээ мэдээд, айн чичирсээр ирж Түүний
өмнө унаж, ямар шалтгаанаар Түүнд хүрсэн хийгээд хэрхэн тэр даруй эдгэрснээ бүх
хүмүүсийн өмнө ярилаа. Есүс түүнд
— Охин минь, итгэл чинь чамайг эрүүл болголоо. Амар тайван яв даа гэв.
Түүнийг ийн айлдаж байтал синагогийн ахлагчийн гэрээс нэг нь ирж,
— Охин чинь үхсэн. Та цаашид Багшид бүү төвөг уд гэж хэлэв. Харин Есүс үунийг
сонсоод, Иайрт
— Бүү ай, зөвхөн итгэ. Тэр зүгээр болно гэлээ. Хэр гэрт нь ирээд, Петр, Иохан,
Иаков болон охины эцэг эхээс өөр хэнийг ч орохыг зөвшөөрсөнгүй. Бүгд л уйлан
хайлж, охины хойноос гашуудан байлаа. Харин Есүс
— Уйлахаа боль. Охин үхээгүй, харин унтаж байна хэмээсэнд охин үхсэнийг
мэдэж байсан тэд Түүнийг тохуурхан инээлдэж эхлэв. Гэсэн хэдий ч Тэр охины
гараас барьж,
— Охин минь, бос гэж дуудсанд түүний сүнс эргэн ирж, охин тэр даруй босов.
Тэгээд Есүс, охинд идэх юм өг гэжээ. Охины эцэг эх нь гайхсан байлаа. Харин
Есүс тэдэнд болсон явдлын тухай хэнд ч ярьж болохгүйг сануулав.

Есүс арван хоѐроо хамтад нь дуудаад өвчнийг эдгээх, бүх чөтгөрийг зайлуулах
эрх мэдэл, хүчийг тэдэнд өгчээ. Бурханы хаанчлалыг тунхаглуулахын тулд, мөн
өвчтэй хүмүүсийг эдгээлгэхийн тулд Тэр тэднийг илгээв. Тэр тэдэнд
— Замдаа юу ч бүү авч яв. Таяг, богц, талх, мөнгө ч авч болохгүй. Хоѐр цамц ч авч
болохгүй. Та нар ямар ч айлд орно, явтлаа тэндээ бай. Та нарыг хүлээн авахгүй
хүмүүсийн хувьд, хотоос нь гарч явахдаа тэдний эсрэг гэрчлэл болгон хөлиинхөө
тоосыг сэгсрэн унага гэжээ. Тэндээс тэд суурингуудаар явж эхлэн, сайн мэдээг
дэлгэрүүлэн, хаа сайгүй эдгээж байлаа.
Захирагч Херод болж байгаа бүхнийг сонсоод, бүр алмайрч орхижээ. Юу гэвэл
зарим нь Иохан үхэгсдээс амилсан гэж, зарим нь Елиа үзэгдсэн ч гэж, зарим нь
эртний эш үзүүлэгчдээс нэг нь амилсан гэж ярьж байжээ. Херод
— Би өөрөө Иоханыг цаазлуулсан. Тэгвэл өөрийнх нь талаар надад иймэрхүү зүйл
сонсогдоод байгаа тэр хүн хэн юм бэ? гэв. Тэр Түүнийг харахыг эрмэлзэж байлаа.
Элч нар эргэж ирээд, өөрсдийн хийсэн бүхнээ Түүнд тайлагнав. Тэгээд Тэр
тэднийг дагуулан хэдүүлхнээ Бетсайд хэмээх хотыг зүглэн явлаа. Гэвч олон түмэн
үүнийг нь мэдээд, Түүнийг дагажээ. Тэр тэднийг угтан авч, Бурханы хаанчлалын
тухай тэдэнд яриад, эдгээлт хэрэгтэй хүмүүсийг нь эдгээв. Өдөр хэвийх үед арван
хоѐр нь Түүн уруу ирж,
— Хурсан олныг энэ хавийн суурингууд уруу явуулъя. Тэд тэнд очиж хоноглох газар,
унд хоол олог. Учир нь бид энд эзгүй зэлүүд газар байна шүү дээ гэв. Харин Тэр
тэдэнд
— Та нар тэдэнд идэх юм өг гэхэд тэд
— Бид явж, энэ бүх хүмүүст зориулан идэх хоол хүнс худалдаж авахгүй л бол,
бидэнд таван талх, хоѐр загаснаас илүү юм алга гэжээ. (Тэнд таван мянгаад
эрчүүд байсан юм) Тэр шавь нартаа
— Тэднийг тавь тавиар нь бүлэглэн суулга гэв. Тэд ч бүгдийг тэгж суулгажээ. Есүс таван талх, хоѐр загасыг авч, тэнгэр өөд хараад, ерөөн талх загасаа хувааж,
олон түмэнд тараан өгүүлэхээр шавь нартаа өгөв. Тэд бүгд идэж цадав.
Хүмүүсийн орхисон хэлтэрхийнүүдийг цуглуулахад арван хоѐр сагс дүүрчээ.
Нэгэн удаа Тэр ганцаараа залбирч байжээ. Шавь нар нь ч Түүнтэй цуг байв. Тэр
тэднээс
— Хүмүүс Намайг хэн гэж ярьж байна? гэж асуухад тэд
— Зарим нь баптисм хүртээгч Иохан гэдэг. Зарим нь Елиа, харин өөр бусад нь
эртний нэгэн эш үзүүлэгч дахин амилсан гэдэг гэв.
— Харин та нар Намайг хэн гэж ярьдаг вэ? гэхэд Петр
— Бурханы Христ гэжээ. Харин Есүс тэдэнд энэ тухай хэнд ч хэлж болохгүйг
анхааруулаад,
— Хүний Хүү олон зовлон эдэлж, ахлагчид, ахлах тахилч нар болон хуулийн багш
нарт ад үзэгдэж, алуулна. Тэгээд гурав дахь өдрөө амилна гэв. Тэр тэдэнд бүгдэд
нь хандаж
— Хэрэв хэн нэгэн Миний араас явахыг хүсвэл, тэр хүн өөрийгөө үгүйсгэж, өдөр бүр
загалмайгаа үүрч Намайг дага. Учир нь хэн амиа аврахыг хүснэ, тэр нь амиа
алдах болно. Харин хэн Миний төлөө амиа аддана, тэр нь амиа аварна. Хэрэв хүн
бүх дэлхийг олж авсан ч амиа аддвал юуны ашиг байх билээ? Хэн Надаас болон
Миний үгсээс ичнэ, Хүний Хүү Эцгийн болон Өөрийн, мөн ариун тэнгэр элч нарын суу
алдраар ирэхдээ түүнээс ичих болно. Гэвч Би та нарт үнэнээр хэлье, энд зогсож
байгаа хүмүүсээс зарим нь Бурханы хаанчлалыг харах хүртлээ үхлийг үл амсана гэж
айлдав.
Ийнхүү айлдсанаас хойш найм хоногийн дараа Тэр Петр, Иохан, Иаков нарыг
дагуулан залбирахаар уул өөд гарлаа. Түүнийг залбирч байхад нүүрнийх нь төрх
өөрчлөгдөж, хувцас нь цагаан өнгөтэй болж, гялалзаж байжээ. Үзэгтүн, хоѐр хүн
Түүнтэй ярилцаж байсан бөгөөд тэд Мосе, Елиа нар байв. Тэд цог
жавхлантайгаар үзэгдэж, Иерусалимд гүйцээгдэх Түүний үхлийн тухай ярьж байлаа.
Петр болон түүний нөхөд нойрондоо дийлдсэн байсан хэдий ч бүрэн сэргэж,
Түүний цог жавхланг, Түүнтэй хамт зогсох хоѐр хүнийг ч бас харав. Тэднийг
Есүсээс холдон явахад, Петр Есүст
— Эзэнтэн, энд байх нь бидэнд сайн байна. Бид гурван цацар, нэгийг нь Танд, нэгийг
нь Мосед, нэгийг нь Елиад барьж өгье гэв. Тэр юу ярьж байгаагаа ч ойлгоогүй
байлаа. Түүнийг ийнхүү хэлж байтал үүл гаран тэднийг бүрхэж эхэллээ. Тэд үүлэн
дотор байхдаа ихэд айжээ. Тэгээд үүлнээс
— Энэ бол Миний Хүү, Миний сонгосон Нэгэн мөн. Түүнийг сонсогтун гэх дуу гарав.
Тийнхүү дуу гарсны дараа Есүс ганцаараа байж байлаа. Тэд юу харснаа тэр
өдрүүдэд хэнд ч хэлсэнгүй, чив чимээгүй байлаа.
Маргааш нь тэднийг уулаас буун ирэхэд үй олон хүн Түүнийг тосон авав. Үзэгтүн, хурсан олны дундаас нэгэн хүн
— Багш аа, хүүг маань үзээч гэж би Танаас гуйж байна. Учир нь тэр миний ганц хүү
юм. Хар л даа. Сүнс хүүг минь эзэмддэг. Тэр минь гэнэт орилон чарлаж, амнаасаа
хөөс сахруулж, тарчлан байж арайхийн түүнээс салдаг. Энэ сүнсийг зайлуулаач
гэж би Таны шавь нараас гуйхад тэд чадсангүй гэхэд Есүс тэдэнд
— Итгэлгүй, завхарсан үеийнхээн, Би хэр удаан та нартай хамт байж, та нарыг
тэвчих вэ? Хүүгээ энд аваад ир гэв. Ойртон ирэх зуур нь чөтгөр түүнийг газар
унагахад хүү татвалзаж гарав. Гэвч Есүс тэр бузар сүнсийг зэмлээд, хүүг эдгээж,
эцэгт нь эргүүлэн өгөв. Бурханы агууг бүгд бахдан байлаа.
Есүсийн үйлдсэн бүхнийг хүн бүр гайхаж байхад нь Тэр шавь нартаа
— Хүний Хүү хүмүүсийн гарт тушаагдах гэж байна. Иймээс эдгээр үгсийг чихэндээ
шингээ гэв. Гэвч тэд хэлснийг нь ойлгосонгүй. Тэдэнд ойлгуулахгүйн тулд энэ үгс
нь учир битүүлэг байжээ. Тэд Түүнээс хэлсэн үгийн тухай асуухаас ч эмээцгээв.
Хэн нь хамгийн агуу болох тухай маргаан шавь нарын дунд өрнөв. Харин Есүс
тэдний зүрхэн дэх бодол санааг мэдэн, нэгэнхүүхдииг авч дэргэдээ зогсоогоод,
— Хэн энэ хүүхдийг Миний нэрээр хүлээн авна, тэр нь Намайг хүлээн авдаг. Хэн
Намайг хүлээн авна, тэр нь Намайг илгээсэн Түүнийг хүлээн авдаг. Учир нь та нарын
дундаас хамгийн өчүүхэн нь хамгийн агуу юм гэж тэдэнд хэлэв.
Иохан
— Эзэнтэн, Таны нэрээр чөтгөрүүдийг зайлуулж байгаа нэг хүнийг бид хараад түүнд
саад хийв. Яагаад гэвэл тэр хүн бидэнтэй хамт дагадаггүй шүү дээ гэхэд нь Есүс
— Түүнд бүү саад хий. Хэн та нарыг үл эсэргүүцнэ, тэр нь та нарын талд юм гэж
айддав.
Түүний дээш аваачигдах өдрүүд ойртож байсан үед Есүс шийдвэртэйгээр
Иерусалимыг зорьлоо. Тэр Өөрийн өмнө элч нараа илгээв. Тэд явж, Түүний
төлөөх бэлтгэлийг хангахаар самаричуудын сууринд очжээ. Тэр Иерусалимыг
зорин явж байсан тул тэндхийн хүмүүс Түүнийг хүлээн авсангүй. Түүний шавь нар
болох Иаков, Иохан нар үүнийг хараад, Түүнд
— Эзэн, тэднийг сөнөөхийн тул тэнгэрээс гал буугтун гэж бид тушаахыг Та хүсэхсэн
болов уу? гэхэд Тэр эргэн тэднийг зэмлэв.
— Та нар ямар сүнснээс байгаагаа мэдэхгүй. Учир нь Хүний Хүү хүмүүсийн амийг
хөнөөхийн тудд биш, харин аврахаар ирсэн гэжээ. Тэгээд тэд өөр суурин уруу
явцгаав.
Тэднийг замд явж байтал хэн нэг нь Түүнд
— Би Таныг хаа ч явсан дагая гэв. Есүс түүнд
— Үнэгэнд нүх, тэнгэрийн шувуудад үүр бий. Харин Хүний Хүүд толгой хоргодох ч
газар байхгүй гээд өөр нэгэнд
— Намайг дага гэхэд тэр хүн
— Эхлээд явж, эцгээ оршуулахыг надад зөвшөөрөөч гэжээ. Гэтэл Есүс
— Үхэгсдийг үхэгсдээр нь оршуулуул. Харин чи явж, Бурханы хаанчлалыг газар бүр
тунхагла гэв. Бас өөр нэг нь Түүнд
— Эзэн, би Таныг дагана. Эхлээд гэрийнхэнтэйгээ салах ѐс гүйцэтгэхийг Та
зөвшөөрөөч гэхэд харин Есүс
— Анжсан дээр гар тавьсан атлаа арагшаа харагч хэн боловч Бурханы хаанчлалд үл
тэнцэнэ гэж айлджээ.

Дараа нь Эзэн өөр далан хүнийг томилж, тэднийг Өөрийн очихоор яваа хот,
газар бүрд хоѐр хоѐроор нь Өөрийнхөө өмнө илгээв. Тэр тэдэнд ийн айлдаж
байлаа.
— Ургац арвин, харин ажилчид нь цөөн байна. Тиймээс ургацыг нь хураах ажилчдыг
илгээхийг ургацын Эзэнээс гуйцгаа. Замаараа л яв. Харагтун, Би та нарыг сүрэг
чонон дундах хурга мэт илгээнэ. Хэтэвч, богц, гутал ч бүү ав. Замдаа хэнтэй ч бүү
мэндэл. Ямар ч айдд орсон, эхлээд "Энэ айлд амар тайван байх болтугай" гэж хэл.
Хэрэв амар тайвны хүн тэнд байвал, амар тайвантань түүн дээр орших болно.
Хэрэв үгүй бол, тэр нь та нарт буцаж ирнэ. Тэдний чамд өгснийг нь идэж уун, тэр
айлдаа л бай. Учир нь ажилчид хөлсөө авах нь зохистой бус уу. Айлаас айлд бүү
дамж. Ямар ч хотод та нар очсон, хэрэв та нарыг тэд хүлээн авбал, өмнө чинь юу ч
тавьсан, түүнийг ид. Тэнд өвчтэй хүмүүсийг нь эдгээ. Тэдэнд "Бурханы хаанчлал та
нарт ойрхон байна" гэж хэлэгтүн. Харин ямар ч хотод очсон, хэрэв тэд та нарыг
хүлээн авахгүй байвал, гудамжинд гараад, "Бидний хөлд наалдсан хотын чинь
тоосыг та нарыг эсэргүүцэн гөвлөө. Харин Бурханы хаанчлал ойрхон байгааг сайн
мэдтүгэй" гэж хэл. Би та нарт хэлье, тэрхүү өдөр Содом нь тэр хотоос илүү
хүлцмээр байх болно. Хоразин аа, чи золгүй еэ! Бетсайд аа, чи золгүй еэ! Хэрэв
та нарын дотор үйлдсэн гайхамшгууд нь Тир хийгээд Сидонд үйлдэгдсэн бол, тэд
хэдийнээ таараа нөмрөн үнсэн дээр сууж гэмшсэн байхсан. Харин шүүлт болоход
Тир, Сидон нь та нараас илүү хүлцмээр байх болно. Капернаум аа, чи тэнгэрт
тултлаа өргөмжлөгдөх үү? Чи Үхэгсдийн оронд унагаагдах болно. Та нарыг
сонсдог хүн Намайг сонсдог. Та нарыг үл хэрэгсдэг хүн Намайг үл хэрэгсдэг. Намайг
үл хэрэгсдэг хүн Намайг илгээсэн Нэгэнийг үл хэрэгсэж байгаа юм гэлээ.
Мөнөөх далан хүн баяртайгаар буцан ирж,
— Эзэн, чөтгөрүүд хүртэл Таны нэрээр бидний эрхшээлд орсон шүү хэмээхэд Тэр
тэдэнд
— Би Сатаныг аянга адил тэнгэрээс буухыг нь харав. Харагтун, Би та нарт могой,
хилэнцэт хорхойнуудад хаддах, дайсны хамаг хүчээс дээгүүрх эрх мэдэл өгсөн. Та
нарт юу ч хор учруулахгүй. Гэсэн хэдий ч сүнснүүд эрхшээлд чинь орсон гэдэгт та
нар бүү баярла, харин нэрс тань тэнгэрт бичигдсэн гэдэгт баярлагтун гэв.
Тэр мөчид Есүс Ариун Сүнс дотор үлэмжээр баярлаж,
— Тэнгэр газрын Эзэн, Эцэг Таныгаа Би магтъя. Та эдгээр зүйлсийг мэргэн хүмүүс,
ухаантнаас нуун далдалж, балчир хүүхдүүдэд илчилсэн билээ. Тийм ээ, Эцэг ээ,
ингэх нь Таны мэлмийд тааламжтай байсан. Бүх юмс Эцэгээр минь Надад
өгөгдсөн. Эцэгээс минь өөр хэн ч Хүү хэн болохыг, Хүүгээс өөр хэн ч Эцэгийг хэн
болохыг, мөн Хүү Өөрийгөө илчлэхийг хүссэн тэр нэгнээс өөр хэн нь ч үл мэднэ гээд
шавь нар уруутаа эргэн тэдэнд аминчлан
— Та нарын харж буй зүйлсийг харагч нүд ерөөлтэй. Би та нарт хэлье. Та нарын
харж байгаа зүйлсийг олон эш үзүүлэгч болон хаад харахыг хүссэн авч хараагүй,
мөн та нарын сонсож байгаа зүйлсийг сонсохыг хүссэн авч сонсоогүй юм гэж айлдав.
Үзэгтүн, нэгэн хуульч босож, Түүнийг сорин
— Багш аа, мөнх амийг өвлөн авахын тул би яах ѐстой вэ? гэж асуухад Тэр түүнд
— Хуульд юу гэж бичигдсэн байдаг билээ? Чи хэрхэн уншдаг вэ? гэхэд тэр
— Чи өөрийн Бурхан Эзэнээ бүх зүрх, бүх сэтгэл, бүх хүч чадал, бүх оюун
ухаанаараа хайрла. Мөн хөршөө өөрийн адил хайрла гэв. Тэгэхэд нь Есүс
— Чи зөв хариуллаа. Үүнийгээ үйлд, тэгвэл чи амьдарна гэв. Харин тэр хүн
өөрийгөө зөвтгөх гэж Есүст
— Миний хөрш гэдэг чинь хэн бэ? гэжээ. Есүс хариуд нь
— Нэгэн хүн Иерусалимаас Иерихо орохоор явж байжээ. Тэр хүн дээрэмчдийн дунд
орчихож. Тэд түүнийг нүцгэлэн зодоод амьтай төдий орхиод оджээ. Тохиолдлоор
нэгэн тахилч хүн тэр замаар явж байгаад, түүнийг харуутаа дэргэдүүр нь өнгөрөөд
явчихав. Түүнчлэн нэгэн Леви хүн мөн тэнд хүрч ирээд, түүнийг харуутаа
дэргэдүүр нь өнгөрөөд явчихжээ. Харин түүтээр явж байсан нэгэн Самари хүн
түүнтэй таарчээ. Тэр түүнийг харуутаа өрөвдөн, түүн уруу ирж, шарханд нь тос,
дарс асгаж боогоод, адгуусан дээрээ тэгнэн дэн буудалд хүргэж ирэв. Тэгээд түүнийг
асарчээ. Маргааш нь тэр хоѐр денар авч буудлын эзэнд өгөөд, "Түүнийг асарч
байгаарай. Та илүүг зарвал, би буцахдаа танд дахин төлье" гэжээ. Энэ гурвын хэн
нь дээрэмчдийн гарт орсон тэр хүний хөрш нь болохоо баталсан гэж чи бодож байна
вэ? гэхэд
— Түүнд өршөөл үзүүлсэн хүн нь гэв. Есүс түүнд
— Явж, үүний адил үйлдэгтүн гэжээ.
Тэд зам зуураа, нэгэн тосгоноор ороход Марта гэгч нэгэн эмэгтэй Түүнийг гэртээ
хүлээн авав. Тэр эмэгтэй Мариа гэдэг охин дүүтэй бөгөөд дүү нь Эзэний хөлд
суугаад үгийг нь сонсож байлаа. Марта үйлчлэх ажилдаа түүртсэн тул Есүс уруу
ирж,
— Эзэн, дүү минь үйлчлэх ажилд намайг ганцаар орхисныг Та анзаарахгүй байна уу?
Надад тусал гэж түүнд хэлээч гэв. Харин Эзэн
— Марта, Марта, чи мөн ч их зүйлд санаа тавьж зовох юм даа. Үнэндээ ганцхан
юм л хэрэгтэй билээ. Мариа өөрөөс нь зайлуулагдашгүй сайныгаа л сонгон авчээ
гэв.

Нэгэн газар Түүнийг залбирч дууссаны дараа шавь нарынх нь нэг Түүнд
— Эзэн, Иохан шавь нартаа хэрхэн залбирахыг заасан шиг бидэнд зааж өгөөч гэжээ.
Тэр тэдэнд
— Та нар залбирахдаа,"Эцэг, Таны нэр ариунаар дуурсгагдаг.
Таны хаанчлал ирэх болтугай.
Өдөр тутмын минь талхыг өдөр бүр бидэнд өгөөч.
Бидний нүглийг уучлаач. Учир нь бид ч мөн бидэнд өртэй алив нэгнийг уучилдаг.
Биднийг сорилт уруу бүүудирдаач" гэж хэл гэв. Тэгээд Тэр тэдэнд
— Та нарын нэг чинь найзтай байж л дээ. Тэгээд түүн дээр шөнө дүлээр очиж, "Найз
аа, надад гурван талх зээлдүүлээч, найз маань холоос над дээр иржээ. Түүний
өмнө тавих юм надад юу ч алга" гэхэд нь дотроос тэр "Битгий надад төвөг удаад
бай. Хаалгаа хэдийнээ түгжээд би ч, хүүхдүүд маань ч орондоо орцгоосон. Би босож,
чамд юм өгч чадахгүй" гэжээ. Би та нарт хэлье. Хэрэв тэр хүн анд нөхрөө гээд
босож, юм өгдөггүй юмаа гэхэд цөхрөлтгүйгээс нь болж, тэр босож, түүнд хэрэгтэйг
нь өгөх болно. Би та нарт хэлье. Гуй, тэгвэл та нарт өгөгдөнө. Хай, тэгвэл та нар
олно. Тогш, тэгвэл та нарт нээгдэнэ. Учир нь гуйдаг хүн бүр авна, эрж хайдаг хүн
олно, тогшдог хүнд нээгдэнэ. Эцгүүд та нарын нэгээс чинь хүү нь загас гуйвал
оронд нь могой өгөхгүй нь лавтай. Тийм биш гэж үү? Эсвэл хүү нь өндөг гуйвал,
эцэг нь хилэнцэт хорхой өгөхгүй биз дээ? Хэрэв та нар бузар атлаа хүүхдүүддээ
хэрхэн сайн бэлэг өгөхөө мэддэг юм бол, тэгэх тусмаа тэнгэрлэг Эцэг тань Өөрөөс
нь гуйдаг хүмүүст Ариун Сүнс өгөх нь дамжиггүй гэв.
Тэр хэлгүй чөтгөрийг зайлуулжээ. Чөтгөрийг гарч одоход хэлгүй байсан тэр хүн
ярьж эхлэв. Олон түмэн ихэд гайхацгаажээ. Харин тэдний зарим нь
— Тэр чөтгөрүүдийн захирагч Беелзебулээр чөтгөрүүдээ хөөн зайлуулдаг юм гэж
байхад, зарим нь Түүнийг сорихын тул тэнгэрээс тэмдэг үзүүл гэж Түүнээс
шаардаж байлаа. Гэвч Тэр тэдний бодол санааг мэдээд, тэдэнд ийн хэлэв.
— Аливаа хаанчлал дотроо хуваагдвал сүйрнэ. Гэр бүл дотроо хуваагдвал унана. Хэрэв Сатан өөрийн эсрэг хуваагдвал, түүний хаанчлал хэрхэн тогтнох билээ? Та
нар Намайг Беелзебулээр чөтгөрүүдийг зайлуулдаг гэж байна. Хэрэв Би
Беелзебулээр чөтгөрүүдийг хөөн зайлууддаг юм бол, танай хөвгүүд хэнээр
чөтгөрүүдийг зайлуулдаг байх вэ? Тиймээс тэд та нарын шүүгчид болно. Харин
хэрвээ Би Бурханы хуруутаар чөтгөрүудийг зайлуулдаг бол Бурханы хаанчлал та
нарт ирчихээд байна. Бүрэн зэвсэглэсэн, хүчтэй эр эдлэн газраа хамгаалбал, өмч
хөрөнгө нь амар тайван байна. Харин түүнээс илүү хүчтэй нэг нь ирж, түүнийг
довтлон дийлэхдээ, өөрийнхөө найдварыг тавьж байсан бүх зэвсгийг нь түүнээс
булаан авч, олзоо тараах болно. Надтай хамт байдаггүй хүн Миний эсрэг байна.
Надтай хамт хураалцдаггүй хүн бол тараагч нэгэн мөн. Бузар сүнс хүнээс
гарахдаа, усгүй ангамал газраар хэрэн хэсэж амралтыг хайвч, юуг ч эс олох үед "Би
хаанаас гарлаа, тэр гэртээ эргэж очъѐ" гэдэг. Буцаж ирэхэд ньтүүнийг шүүрдсэн,
цэгцтэй болсныг тэр хардаг. Тэгээд тэр явж, өөрөөсөө дор өөр долоон сүнсний
хамт тийшээ орж, тэндээ амьдардаг аж. Өнөөх хүний хувьд сүүлчийнх нь байдал
анхныхаасаа бүр дорддог гэж айлдав.
Түүнийг эдгээр зүйлсийг айлдаж байхад нь олны дундаас нэгэн эмэгтэй Түүнд
— Таныг тээсэн хэвлий, Таныг торниулсан хөх нь ерөөлтэй еэ! гэж чанга дуутаар
хэлэв. Харин Тэр
— Бурханы үгийг сонсоод сахигчид нь илүү ерөөлтэй еэ! гэжээ.
Цугласан хүмүүс улам олон болох үед Тэр
— Энэ үеийнхэн бол хорон муу үеийнхэн юм. Тэд тэмдгийг хайдаг боловч, Ионагийн
тэмдгээс өөр тэмдэг тэдэнд өгөгдөхгүй. Учир нь Иона ниневечүүдэд тэмдэг
болсончлон, Хүний Хүү ч бас энэ үеийнхэнд тэмдэг болно. Шүүлт дээр Өмнөдийн
Хатан хаан энэ үеийнхэнтэй хамт босож, тэднийг яллах болно. Учир нь тэр Хатан
хаан Соломоны мэргэн ухааныг сонсохоор газрын мухраас ирсэн билээ. Үзэгтүн, энд
Соломоноос агуу зүйл байна. Шүүлт дээр Ниневегийн хүмүүс энэ үеийнхэнтэй
хамт босож, тэднийг яллах болно. Учир нь тэд Ионагийн тунхаглалд гэмшсэн юм.
Үзэгтүн, энд Ионагаас ч агуу зүйл байна.
Хэн ч дэнлүүт асаагаад дадд газар юмуу эсвэл савны дор тавьдаггүй. Харин орж
ирэгсдэд гэрэлүзүүлэхийн тудд түүнийг дэнлүүний суурин дээр тавьдаг. Биеийн
чинь дэнлүү бол чиний нүд мөн. Нүд чинь цэвэр байвал бүтэн бие чинь гэрлээр
дүүрэн байна. Харин муу байвал, бүтэн бие чинь мөн харанхуйгаар дүүрэн байна. Иймээс өөрт чинь байгаа гэрэл нь харанхуй байхаас сэрэмжил. Хэрэв чиний бие
бүхэлдээ гэрлээр дүүрэн бөгөөд өчүүхэн төдий ч харанхуйгүй бол, энэ нь дэнлүү
чамайг цацрагаараа гэрэлтүүлдэг шиг бүхэлдээ гэрэлтэх болно гэв.
Есүсийг яриагаа өндөрлөхөд нэгэн фарисай хүн Түүнийг хамт үдийн зоог барихыг
гуйжээ. Тэр ороод тухлан суув. Түүнийг заншил ѐсоор хоолны өмнө эхлээд
угаалга үйлдээгүйг харсан мөнөөх фарисай хүн ихэд гайхжээ. Харин Эзэн түүнд
— Фарисайчууд та нар аяга, тавагныхаа гаднахыг цэвэрлэдэг ч, харин та нар дотроо
хулгай дээрэм, хар санаагаар дүүрэн байдаг. Мунхгууд аа, гаднахыг хийсэн Тэр
доторхыг мөн хийгээгүй гэж үү? Харин та нар доторхыг нь өглөг мэтээр өг, тэгвэл
бүх юмс та нарын хувьд цэвэр байх болно. Гэвч фарисайчууд та нар золгүй еэ! Та
нар гаа, сүлүү төрөл бүрийн ногооныхоо аравны нэгийг өргөдөг атлаа Бурханы хайр,
шударга байдлыг үл ойшоодог. Чухамдаа эдгээр нь та нарын бусдыг нь
орхигдуулалгүйгээр биелүүлэх ѐстой байсан зүйл юм. Фарисайчууд та нар золгүй
еэ! Учир нь та нар синагогт тэргүүн суудалдзалрах, зах дээр мэндлүүлж, хүндлүүлэх
дуртай. Та нар золгүй еэ! Учир нь та нар үл харагдах булшнууд адил, дээгүүр нь
алхаж буй хүмүүс үүнийг мэддэггүй гэв. Хуульчдын нэг нь Түүнд
— Багш аа, Та ингэж хэлснээрээ биднийг бас доромжлон гутааж байна гэхэд Хэр
— Хуульчид та нар мөн золгүй еэ! Учир нь та нар үүрэхэд бэрх ачаагаар хүмүүсийг
дардаг хэрнээ өөрсдөө ганц хуруугаа ч ачаанд хүргэдэггүй. Та нар золгүй еэ! Учир
нь та нар эш үзүүлэгчдийн булшийг барьж босгодог ч тэднийг та нарын өвөг дээдэс
хөнөөсөн. Ингэхлээр та нар өвөг дээдсийнхээ үйлсийг батлан гэрчлэгчид мөн.
Өвөг дээдэс чинь тэднийг хөнөөсөн тул, та нар тэдний булшийг босгож байна. Иймээс ч Бурханы мэргэн ухаан нь "Би тэдэнд эш үзүүлэгч, элч нарыг илгээнэ. Тэд
тэдний заримыг ална, заримыг нь хавчина. Энэ нь дэлхийн сууриас хойших бүх
эш үзүүлэгчийн урсгасан цус энэхүү үеийнхнээс нэхэгдэхийн тулд юм. Абелынхаас авахуулаад, Бурханы өргөө болон тахилын ширээний хооронд
хөнөөгдсөн Зехариагийн цус хүртэлх нь энэ үеийнхнээс нэхэгдэнэ. Тийм ээ, Би та
нарт хэлье. Энэ нь энэхүү үеийнхнээс нэхэгдэх болно" гэсэн юм. Хуульчид та нар
золгүй еэ! Юу гэвэл та нар мэдлэгийн түлхүүрийг авсан хэдий ч өөрсдөө орсонгүй.
Тийш орогсдод ч та нар саад болсон гэв. Тэгээд Түүнийг тэндээс явсанд
хуулийнбагш нар болон фарисайчууд Түүнээс улам бүр олон зүйлийг асуун шалгааж,
хорсол нь буцалж байлаа. Тэд Түүний эсрэг хуйвалдацгаан, үгэн дээр нь барьж
авахын тулд Түүнийг юу хэлэхийг нь анаж байв.

Тэр хооронд олон мянган хүн хуран цуглаж, нэг нэгнээ гишгэчин байв. Тэр
эхлээд шавь нартаа хандан
— Фарисайчуудын хөрөнгөнөөс болгоомжлогтун. Энэ нь тэдний хуурамч байдал юм.
Гэвч илчлэгдэхгүй байхаар далдлагдсан, мэдэгдэхгүй байхаар нууцлагдсан юм гэж
байхгүй билээ. Иймээс харанхуйд хэлсэн чинь гэрэл дотор сонсогдоно. Дотор
өрөөнд чихэнд шивнэсэн чинь дээврүүд дээр зарлагдана. Би та нарт хэлье. Андууд
минь, биеийг хөнөөгсдөөс бүү ай. Хөнөөсний дараа тэд яаж ч чадахгүй. Харин
хэнээс айж эмээвэл зохихыг та нарт сануулъя. Хөнөөсний дараа тамд хаях эрх
мэдэлтэй Нэгэнээс айж эмээгтүн. Тийм ээ, Би та нарт хэлье, Түүнээс айгтун. Таван
бор шувуу хоѐрхон ассараар худалдагддаггүй гэж үү? Гэсэн хэдий ч тэдний нэг нь ч
Бурханы өмнө мартагдахгүй. Үнэндээ толгой дээрх үс бүр чинь ч тоологдсон. Бүү
ай. Та нар үй олон бор шувуунаас ч эрхэм үнэтэй. Би та нарт хэлье. Хүмүүсийн
өмнө Намайг хүлээн зөвшөөрөгч аливаа хүнийг Хүний Хүү Бурханы тэнгэр элч нарын
өмнө хүлээн зөвшөөрөх болно. Харин хүмүүсийн өмнө Намайг үгүйсгэгч хүн нь
Бурханытэнгэр элч нарын өмнө үгүйсгэгдэнэ. Хүний Хүүгийн эсрэг үг хэлэгч
аливаа хүн уучлагдана. Харин Ариун Сүнсийг доромжлогч нэгэн уучлагдахгүй. Тэд та нарыг синагог, захирагчид, эрх баригчдын өмнө аваачихад та нар өөрсдийгөө
хамгаалж яаж, юу гэж ярих, эсвэл юу хэлэх талаар бүү санаа зов. Учир нь юу
хэлэх ѐстойг чинь яг тэр цагт Ариун Сүнс та нарт зааж өгнө гэв.
Хурсан олны дотроос нэгэн хүн Түүнд
— Багш аа, гэр бүлийн өвийг надтай хуваалц гэж ахад минь хэлээч гэхэд харин
Тэр
— Хүн гуай, хэн чинь Намайг та нарын шүүгч, хөрөнгө хуваагчаар томилчихдог
билээ? гэв. Тэгээд Тэр тэдэнд хандан
— Шуналын алив хэлбэрээс өөрсдийгөө хамгаал, болгоомжил. Учир нь элбэг
хангалуун нэгний амь өөрийнх нь өмч хөрөнгөнөөс хамаардаггүй юм гэв. Тэр
тэдэнд сургаалт зүйрлэлээр ингэж ярилаа.
— Нэгэн баян хүний газар нь маш үржил шимтэй байжээ. Тэр хүн "Ургацаа
хадгалах байр савгүй тул одоо би яадаг билээ?" гэж бодол болж, "Миний хийх
зүйл нь энэ юм. Амбааруудаа буулгаад илүү том амбаарууд барья. Тэндээ би хамаг
үр тариа, хамаг эд хөрөнгөө хадгална. Тэгээд би сэтгэлдээ «Санаа сэтгэл минь,
чамд хожмын олон жилийн турш хэрэглэх хөрөнгө байна. Өөрийгөө амраа, ид, уу,
зугаац» гэж хэлнэ дээ" гэсэнд, харинБурхан түүнд "Мунхаг чи, яг энэ шөнө амь
чинь чамаас нэхэгдэх болно. Тэгвэл чиний бэлтгэснийг хэн эзэмших вэ?" гэж
айдджээ. Тэр хүн өөрийнхөө төлөө эд баялгийг хураагч бөгөөд Бурханы өмнө
баян биш болой гэв.
Тэр шавь нартаа
— Тиймээс Би та нарт хэлье. Амийнхаа төлөө юу идэх билээ гэж бүү санаа зов.
Биеийнхээ төлөө юу өмсөх билээ гэж бүү санаа зов. Яагаад гэвэл амь нь
хоолноос, бие нь хувцаснаас илүү эрхэм. Хон хэрээг хар. Тэд тариа тарьдаггүй,
хураадаггүй. Тэдэнд байр сав ч, агуулах ч байхгүй. Гэвч Бурхан тэднийг тэжээдэг
юм. Та нар тэдгээр шувуудаас хамаагүй илүү үнэтэй билээ. Та нарын хэн чинь
санаа зовсноороо амиа хором ч атугай уртасгаж чадах вэ? Хэрэв та нар маш
өчүүхэн зүйлийг ч хийж чадахгүй юм бол, бусад юманд санаа зовох хэрэг юу байна?
Сараана цэцэгс хэрхэн ургадгийг хар. Тэд ажилладаггүй, утас ч ээрдэггүй. Гэвч Би
та нарт хэлье. Соломон өөрийн бүх сүр жавхлан дотроо ч эдгээр цэцэгсийн нэгтэй нь
ч эн зэрэгцэхээр хувцаслаж байгаагүй юм. Хэрэв өнөөдөр нь амьд байгаад,
маргааш нь зууханд хаягдах хээрийн өвсийг Бурхан тийнхүү гоѐдог бол, тэгэх тусмаа
итгэл багатай хүмүүс ээ, Тэр та нарыг илүү хувцаслана шүү дээ. Юу идэх, юу уух
билээ гэж та нар бүү хайгтун. Санаа зовохоо боль. Учир нь энэ бүх зүйлсийг
дэлхийн үндэстнүүд чармайн хайдагюм. Харин та нарт эдгээр зүйлс хэрэгтэйг Эцэг
тань мэддэг. Харин Түүний хаанчлалыг хайгтун. Эдгээр зүйлс та нарт нэмэгдэх
болно. Өчүүхэн сүрэг ээ, бүү ай. Учир нь Эцэг тань хаанчлалаа та нарт өгөхийг
баяртайгаар сонгосон юм. Өмч хөрөнгөө худалдаад өглөг үйлд. Хэзээ ч
хуучрахгүй савыг зэх, хулгайч дөхөн ирж, хивэн хорхой сүйтгэж үл чадах тэнгэрт,
шавхагдашгүй баялгийг өөрсөддөө хураагтун. Юу гэвэл та нарын баялаг хаана
байна, тэнд бас зүрх сэтгэл тань байх болно.
Бэлхүүс чинь бүслээстэй, дэнлүү чинь асаатай байг. Та нар хуримын найраас
эргэж ирэх эзнээ хүлээж буй хүмүүс шиг байгтун. Эзэн нь ирээд тогшмогц тэд даруй
хаалгаа нээх юм. Эзэн нь ирэх үед сэргэг байх боолууд ерөөлтэй еэ. Үнэнээр Би
та нарт хэлье. Эзэн нь бүсээ бүсэлж, боолуудаа тухлахыг урьж, тэдэнд үйлчилнэ. Хэрэв эзэн хоѐр, эсвэл гурав дахь манааны үед ирж, тэднийг сэргэг байгааг олж
харвал тэдгээр боолууд нь ерөөлтэй еэ. Үүнийг ойлгогтун. Юу гэвэл хэрэв гэрийн
тэргүүн хэдэн цагт хулгайч ирэхийг мэдсэн бол гэрээ ухуулахгүй байхсан. Та нар ч
мөн бэлэн байгтун. Та нарын бодоогүй цагт чинь Хүний Хүү хүрч ирнэ гэв.
Петр
— Эзэн минь, Та энэ сургаалт зүйрлэлийг бидэнд хэлж байна уу, эсвэл бүгдэд нь
хэлж байна уу? гэхэд Эзэн хэлсэн нь
— Зарц нарт цагт нь хоол ундыг өгүүлэхээр эзнийхээ зарц нарын дээр тавигдах
итгэмжит, ухаалаг нярав нь хэн бэ? Эзнийгээ ирэхэд, тийнхүү үйлдэж байгаа нь
харагдах боол ерөөлтэй еэ. Үнэнээр Би та нарт хэлье. Эзэн түүнд өөрийн бүх
хөрөнгөө хариуцуулах болно. Хэрэв тэр боол зүрхэндээ "Эзэн маань ирэхгүй
удна" хэмээгээд боолуудыг эр эм гэлгүй жанчиж, идэж уун согтууран байтал, түүний бодоогүй өдөр, мэдээгүй цагт нь түүний эзэн ирвэл, тэр боолыг хэсэгчин
тастаад, итгэлгүйчүүдийн газарт шилжүүлнэ. Эзнийхээ хүслийг мэдсэн хэрнээ
хүслийнх нь дагуу биелүүлээгүй, бэлэн байгаагүй тэр боол ташуурын амт хатуухан
хүртэнэ. Харин үүнийг мэдээгүй бөгөөд ташуурын амт хүртэх хэрэг үйлдсэн нэг нь
багахан хүртэнэ. Хэнд их нь өгөгдсөн байна, түүнээс ихийг шаардана. Хэнд их нь
даалгагдсан байна, түүнээс ихийг шаардана.
Би газар дээр гал хаяхаар ирсэн билээ. Энэ гал хэдийнээ ассан байхыг Би ямар
их хүснэ вэ! Харин хүртэх ѐстой нэгэн баптисм Надад байна. Үүнийг гүйцэлдтэл
Би ямар их зовно вэ! Та нар Намайг дэлхийд энх тайвныг бэлэглэхээр ирсэн гэж
бодно уу? Үгүй, харин хагарал гэдгийг Би та нарт хэлье. Учир нь одооноос нэг
өрхийн таван гишүүн гурав нь хоѐрынхоо эсрэг, хоѐр нь гурвынхаа эсрэг болж
хуваагдана. Эцэг нь хүүгийнхээ, хүү нь эцгийнхээ эсрэг, эх нь охиныхоо, охин
ньэхийнхээ эсрэг, хадам эх нь бэрийнхээ, бэр нь хадам эхийнхээ эсрэг болж тэд
хуваагдах болно гэв.
Тэгээд Тэр хурсан олонд хандаж
— Баруун зүгээс үүл гарахыг хараад, та нар "Бороо орох нь" гэдэг. Энэ нь ч тийм л
байдаг. Өмнө зүгээс салхи салхилахыг та нар хараад "Халуун өдөр болох нь"
гэдэг. Энэ нь ч бас тийм л байдаг. Хоѐр нүүртэнгүүд ээ! Та нар тэнгэр, газрын
байдлыг хэрхэн шинжихийг мэддэг хэрнээ, өнөө цагийг яагаад үл шинжинэ вэ? Юу нь зөв болохыг та нар өөрсдийнхөө хувьд юунд үл шүүнэ вэ? Арцалдагчийнхаа хамт захирагч уруу явах зуураа чи түүнтэй тохиролцохыг хичээ. Эс
тэгвээс тэр чамайг шүүгчид, шүүгч хуягт тушааж, хуяг чамайг шоронд хийх болно. Би та нарт хэлье. Чи эцсийнхээ зоосыг төлтлөө тэндээс гарахгүй гэлээ.

Тэр үед хэдэн хүн ирж Түүнд галилчуудын талаар мэдэгджээ. Пилат тэдний
цусыг тахилуудтай нь хольсон ажээ. Есүс тэдэнд
— Тэд бусад бүх галилчуудаас илүү нүгэлтнүүд байсан тул тийнхүү зовсон гэж та
нар бодно уу? Үгүй, Би та нарт хэлье. Хэрэв гэмшихгүй бол та нар бүгд үүний адил
мөхнө. Эсвэл Силоамын цамхаг унахад үхсэн тэдгээр арван найм нь Иерусалимд
амьдардаг бүх хүмүүсээс илүү өртөнгүүд байсан гэж та нар бодно уу? Үгүй, Би та
нарт хэлье. Хэрэвгэмшихгүй бол та нар бүгд үүний адил мөхнө гэв.
Тэр ийм нэгэн сургаалт зүйрлэл айлдав.
— Нэгэн хүн усан үзмийн цэцэрлэгтээ инжрийн мод тарьжээ. Өнөөх хүн тэр модноос
жимс хайгаад юу ч олсонгүй. Тэгээд цэцэрлэгчид "Хараач, гурван жилийн турш би
ирж энэ модноос жимс хайгаад юу ч олсонгүй. Түүнийг огтолж хая! Энэ мод юунд
газрыг дэмий эзлэх ѐстой гэж?" гэжээ. Цэцэрлэгч түүнд "Эзэнтэн, энэ жилдээ бас
азная. Би хөрсийг нь сийрэгжүүлж, бордъѐ. Хэрэв ирэх жил жимс өгвөл сайн биз,
хэрэв үгүй бол огтлоод л хаячихъя" гэв.
Есүс Амралтын өдөр нэгэн синагогт сургаал зааж байлаа. Үзэгтүн, сүнснээс
болж арван найман жилийн турш өвчтэй байсан нэгэн эмэгтэй тэнд байв. Тэр бөгтөр
болсон учир ер цэх зогсож чаддаггүй байжээ. Есүс түүнийг хараад, дуудаж
— Эмэгтэй, та өвчнөөсөө чөлөөлөгдлөө гээд түүн дээр мутраа тавихад, даруй тэр
дахин цэх болж, Бурханыг алдаршуулж эхлэв. Есүс Амралтын өдөр эдгээсэнд
дургүйцсэн синагогийн захирагч хурсан олонд хандаж
— Ажил төрлөө амжуулах ѐстой зургаан өдөр байдаг. Тиймээс Амралтын өдөр биш,
харин тэдгээр өдрүүдэд л ирж эдгээлгэ гэхэд15 Эзэн түүнд
— Хоѐр нүүртэнгүүд ээ, та нараас хэн чинь ч Амралтын өдөр үхэр, илжгээ
саравчнаас нь гаргаж, услахаар дагуулан явдаггүй гэж үү? Абрахамын охин энэ
эмэгтэйг Сатан арван найман жилийн турш хүлээтэй байлгажээ. Тэгвэл энэ эмэгтэй
Амралтын өдөр тэрхүү хүлээснээс ангижрах ѐсгүй болж байна уу? гэв. Түүнийг
ийн айлдсанд эсэргүүцэгчид нь бүтд ичгүүрт оров. Харин олон түмэн Түүгээр
хийгдэж буй гайхамшигт бүх үйлсэд баярлацгааж байлаа.
Тэгээд Тэр
— Бурханы хаанчлал нь юутай адил вэ? Би түүнийг юутай зүйрлэх вэ? Энэ нь
гичийн үр мэт юм. Хүн түүнийг авч, цэцэрлэгтээ хаяж орхиход, тэр нь урган, мод
болдог. Тэнгэрийн шувууд түүний мөчирт үүрлэдэг билээ гэв.
Тэр дахин айлдруун
— Бурханы хаанчлалыг Би юутай зүйрлэх вэ? Энэ нь хөрөнгө мэт юм. Эмэгтэй
түүнийг авч, гурван хэмжүүр гуриланд хийхэд энэ нь бүхэлдээ исдэг юм гэв.
Тэр Иерусалим орох замдаа нэг хот, суурингаас нөгөө уруу нь дамжин сургаалаа
заасаар явлаа. Хэн нэг нь Түүнээс
— Эзэн, аврагдаж байгаа хүмүүс тун цөөхөн байна уу? гэж асуухад Тэр тэдэнд
— Нарийн хаалгаар орохыг хичээ. Би та нарт хэлье. Олон хүмүүс орохыг
эрэлхийлэвч чадахгүй. Нэгэнтээ өрхийн тэргүүлэгч босож хаалгаа түгжвэл, та нар
гадна нь зогсоод, хаалгыг тогшин "Эзэн, бидэнд онгойлгооч" гэхэд чинь Тэр та нарт
хариуд нь "Та нар хаанаас ирснийг Би мэдэхгүй" гэнэ. Тэгэхэд нь та нар "Бид
Таны өмнө идэж, ууж байсан. Та манай гудамжинд сургаал зааж байсан шүү дээ" гэх
болно. Тэр "Би та нарт хэлье. Та нар хаанаас ирснийг Би мэдэхгүй. Бузрыг
үйлдэгч та нар бүгд Надаас холд" гэнэ. Бурханы хаанчлалд Абрахам, Исаак,
Иаков болон бүх эш үзүүлэгчид байхыг та нар хараад, харин өөрсдөө хөсөр
хаягдсандаа уйлж, шүдээ хавирах болно. Дорно, өрнө хийгээд өмнө, умар зүгээс
ирэгсэд Бурханы хаанчлалд тухлах болно. Үзэгтүн, сүүлд байгаагаас зарим нь
эхнийх болж, эхэнд байгаагаас зарим нь сүүлчийнх болно гэж айлдав.
Яг тэр үед хэсэг фарисайчууд гарч ирээд, Түүнд
— Херод Таныг алахыг хүсэж байгаа тул эндээс холд, яв гэв. Есүс тэдэнд
— Явж, тэр үнэгэнд "Үзэгтүн, Би өнөөдөр, маргааш чөтгөрүүдийг зайлуулж, өвчинд
нэрвэгдэгсдийг эдгээнэ. Гурав дахь өдөр нь Би Өөрийн зорилгоо гүйцээнэ" гэж хэл.
Харин Би өнөөдөр, маргааш, мөн нөгөөдөр ч замд явах ѐстой. Учир нь эш
үзүүлэгч хүн Иерусалимын гадна хөнөөгдөх ѐсгүй юм. Иерусалим аа, Иерусалим
аа, өөрт нь илгээгдэгсдийг чулуудан, эш үзүүлэгчдийг алдаг хот оо! Тахиа
дэгдээхийнүүдээ далавчин дороо бөөгнүүлдэгчлэн Би хүүхдүүдийг чинь цуглуулахыг
хичнээн их хүсэв. Гэтэл та нар хүссэнгүй. Харагтун, та нарт хоосон гэр чинь үлдэх
болно. Бита нарт хэлье. "Эзэний нэрээр Ирэгч нь ерөөлтэй еэ" гэж хэлэх тэр цагийг
хүртэл та нар Намайг харахгүй гэж айлджээ.

Амралтын өдөр Есүс фарисайчуудын нэгэн удирдагчийн гэрт талх зооглохоор
иржээ. Тэд Түүнийг нягтлан ажиглаж байв. Харагтун, Түүний өмнө усан хавангаас
болж зовж буй хүн байлаа. Есүс хуульч нар болон фарисайчуудаас
— Амралтын өдөр эдгээх нь хууль бус уу, үгүй юу? гэж асуужээ. Харин тэд
дуугарсангүй. Есүс тэр хүнийг барьж, эдгээгээд явуулав. Тэгээд Тэр тэдэнд
— Хүү нь, эсвэл үхэр нь худагт ойчвол, тэр даруйд нь Амралтын өдөр татан
гаргахгүй хүн та нарын дотор байна уу? гэхэд тэд үүнд хариулж ч чадсангүй.
Тэгээд уригдсан зочид зоогийн ширээний хоймрын хэсгийг эзлэхийг ажигласан
Есүс тэдэнд нэгэн сургаалт зүйрлэл айлдав.
— Хэрэв та нарыг хэн нэг нь хуримын найрт уривал, хойморт нь бүү залар. Учир нь
чамаас илүү хүндтэй нэгэн тэнд уригдсан байгаад, та хоѐуланг чинь урьсан хүн
ирж, чамд "Энэ хүнд суудлаа тавьж өг" гэвэл чи ичин, доош суух болно. Харин чи
уригдсан бол очоод хамгийн доор суу. Тэгвэл чамайг урьсан хүн чам уруу ирж "Анд
минь, дээшээ суу" гэвэл, найран дээр чамтай хамт байгаа бүхний өмнө чи
хүндлэлийг олно. Юу гэвэл өөрийгөө өргөмжилдөг аливаа хүн номхруулагдаж,
харин өөрийгөө даруу байлгагч өргөмжлөгдөнө гэв.
Тэр Өөрийг нь урьсан хүнд хандан
— Үдийн, эсвэл оройн зоог барихдаа анд нөхөд, эсвэл ах дүү, садан төрөл, баян
хөршүүдээ бүү урь. Учир нь тэд хариуд нь таныг урьж, хариу барина. Харин та
найр хийхдээ ядуу, эсвэл тахир дутуу, хазгар доголон, сохор хүмүүсийг урь. Тэд
танд хариу барьж чадахгүй тул та ерөөгдөх болно. Учир нь гэвэл зөвт хүмүүсийн
амилалт дээр хариуг тань төлөх болно гэв.
Түүний хамт тухлан суутчдаас нэг нь үүнийг сонсоод Түүнд
— Бурханы хаанчлалд талх идэх хүн бүр ерөөлтэй еэ! гэхэд Тэр түүнд
— Нэгэн хүн оройн их зоог бэлдэж, олон хүн урьжээ. Тэгээд оройн зоог барих цаг
болоход уригдсан хүмүүс уруу боолоо илгээн "Зоог бэлэн болов. Морилон ирцгээнэ
үү" гэж хэлүүлжээ. Гэтэл уригдсан хүмүүс бүгдээрээ л шалтаг хэлж эхлэв. Эхний
хүн "Би газар худалдаж авсан тул явж, түүнийг үзэх хэрэгтэй байна. Намайг
уучлаарай" гэжээ. Нөгөө нэг нь "Би арван үхэр худалдаж авсан юм. Тэднийг
үзэхээр явлаа. Уучлахыг гуйя" гэхэд нөгөө нэг нь "Би эхнэр авсан. Ийм учраас би
очиж чадахгүй" гэжээ. Боол нь буцаж ирээд үүнийг эзэндээ хэлэв. Тэгтэл өрхийн
тэргүүлэгч хилэгнэн, боолдоо "Даруй гарч, хотын чөлөө, гудамжаар явж ядуу, тахир
дутуу,сохор болон хазгар доголон хүмүүсийг нааш авчир!" гэв. Боол нь "Эзэнтэн,
тушаасныг тань ѐсоор болгосон хэдий ч сул суудал байсаар л байна" гэхэд эзэн
нь бооддоо "Зам, хашаа хавиар яв. Гэрээр минь дүүрэн хүн байлгахын тулд
хүмүүсийг албадан авчир. Учир нь би чамд хэлье, уригдсан байсан нөгөө
хүмүүсээс нэг нь ч миний оройн зоогноос амсахгүй" гэжээ гэв.
Есүстэй хамт үй олон хүн явж байв. Тэр эргэн тэдэнд хандан
— Хэрэв хэн нэг нь Над уруу ирж, өөрийн эцэг эх, эхнэр хүүхэд, ах эгч дүүсээ
төдийгүй өөрийн амийг хүртэл үзэн ядахгүй бол тэр хүн Миний шавь байж чадахгүй.
Өөрийнхөө загалмайг үүрэлгүй Намайг дагагч нь Миний шавь байж чадахгүй. Та нарын хэн чинь цамхаг барья гэж хүсвэл, эхлээд үүнийг дуусгах хангалттай
хөрөнгөтэй юу гэдгээ үзэхийн тулд суутаад зардлыг нь тооцоолдоггүй вэ? Тэгэхгүй бол, түүнийг сууриа тавьчихаад дуусгаж чадахгүйг нь харсан бүхэн түүнийг
шоолж, "Энэ хүн барьж эхэлсэн ч, дуусгаж чадсангүй" гэх болно. Эсвэл нөгөө
хааны эсрэг дайлаар мордохдоо, өмнөөс нь айсуй хорин мянган дайчдыг арван
мянган дайчид нь сөрж зогсох хүч болж чадах эсэхийг урьдчилан зөвлөлдөхөөр
суухгүй байх ямар хаан байх билээ? Хэрэв чадахгүй бол, өнөөх хааныг бүр хол
байхад нь тэр энхийн хэлэлцээр гуйн элчээ илгээнэ. Иймээс та нарын хэн нь ч
байгаабүхнээсээ эс татгалзваас Миний шавь байж чадахгүй. Давс бол сайн юм.
Харин давс нь амтгүй болбол юугаар давслаг болгох билээ? Ийм давс хөрсөнд ч,
бордоонд ч ашиглагдахгүй тул үүнийг хөсөр хаяна. Сонсох чихтэй нь сонсогтун гэж
айлджээ.

Татвар хураагчид болон нүгэлтнүүд бүгд Түүнийг сонсохоор дэргэд нь очжээ. Тэгтэл фарисайчууд болон хуулийн багш нар дургүйцэн дүнгэнэлдэж,
— Энэ хүн нүгэлтнүүдийг хүлээн аван, тэдэнтэй хамт хооллодог» гэв.
Тэр тэдэнд ийм нэгэн сургаалт зүйрлэл айлдав.
— Хэрэв та нарын дундаас хэн чинь зуун хоньтой байтал, нэг нь алдагдахад ерэн
есөн хонио бэлчээрт орхин, алдагдсан хонины араас явж, түүнийг олтлоо хайдаггүй
вэ? Тэгээд хонио олбол, тэр баяртайгаар мөрөндөө тэгнэн, гэртээ ирээд, анд
нөхдөө болон хөршүүдээ хамтад нь дуудаж, "Би алдагдсан хонио олсон тул надтай
хамт баярлагтун!" гэнэ. Би та нарт хэлье. Мөн үүний адил, гэмших шаардлагагүй
ерэн есөн зөвт хүнээс илүүгээр гэмшсэн нэг нүгэлтний төлөө тэнгэрт илүү их баяр
хөөр болох болно.
Нэгэн эмэгтэйд арван мөнгөн зоос байжээ. Хэрэв нэг зоосоо алдчихвал, дэнлүүгээ
асаан, гэрээ шүүрдэн өнөөхөө олтлоо ихэд шаргуу хайхгүй гэж үү? Тэр эмэгтэй
алдсан зоосоо олмощоо, анд нөхөд, хөршүүдээ хамтад нь дуудаад тэдэнд "Би
алдсан зоосоо олсон тул надтай хамт баярлагтун!" гэнэ. Би та нарт хэлье. Мөн
үүний адил, нэг нүгэлтэн гэмшвэл Бурханы тэнгэр элч нарын оршихуйд баяр хөөр
болно гэв.
Тэр
— Хоѐр хүүтэй нэг хүн байжээ. Бага хүү нь эцэгтээ "Аав аа, эд хөрөнгөнөөсөө
оногдох хувийг минь надад өгөөч" гэхэд эцэг нь хоѐр хүүдээ хөрөнгөө хувааж өгөв.
Хэдхэн өдрийн дараа бага хүү нь хамаг юмаа хамаад, алс холын оронг зорин
оджээ. Тэнд тэр дур зоргоороо амьдарч, эд хөрөнгөө үрэн таран хийв. Түүнийг бүх
юмаа барж дуусахад тэрхүү нутагт нь ч сүрхий өлсгөлөн болж, тэр юм юмаар
гачигдаж эхлэв. Тэгээд тэр явж, уг нутгийн нэгэн хүнийг бараадах болж гэнэ. Тэр
хүн гахайгаа хариулуулахаар түүнийг явуулдаг байлаа. Тэр гахайны идэж байсан
буурцгаар ходоодоо дүүргэхийг хүсэмжлэвч хэн ч түүнд юу ч өгсөнгүй. Тийнхүү
тэр ухааран, "Эцгийн минь хөлсөлсөн хүмүүсийн хичнээн нь ч талхаар элбэг дэлбэг
байдаг билээ дээ. Гэтэл би энд өлсөж үхэх нь. Би босоод, эцэг уруугаа очъѐ.
Тэгээд түүнд «Аав аа, би тэнгэрийн эсрэг, таны өмнө нүгэл үйлджээ. Би цаашид
таны хүү гэгдэх нь зохисгүй, харин намайг хөлснийхөө нэг хүн болгооч» гэж хэлье"
гэв. Тэгээдтэр босож, эцэг уруугаа явжээ. Харин эцэг нь түүнийг холоос хараад,
ихэд өрөвдөн гүйн ирж, тэврээд үнсэв. Хүү нь түүнд "Ааваа, би тэнгэрийн эсрэг,
таны өмнө нүгэл үйдджээ. Би цаашид таны хүү гэгдэх нь зохисгүй" гэв. Харин эцэг
нь боолууддаа "Хамгийн сайхан хувцас хурдан авчирж, түүнийг хувцасла. Гарт нь
бөгж зүү, хөлд нь гутал өмсгө. Тарган тугал авчирж нядал. Бүгдээрээ найрлаж
цэнгэе. Учир нь энэ хүү маань үхсэн байсан юм. Гэвч амилжээ. Тэр аддагдсан ч
олдлоо" гэв. Тэд найрлан цэнгэлдэж эхлэв. Ууган хүү нь талбай дээрээ байжээ.
Тэр буцаж, гэртээ ойртон ирэхдээ дуу хуур, бүжиглэх чимээг сонсоод, зарц
нарынхаа нэгийг дуудаж, юу болоод байгааг асууж шалгаав. Тэр түүнд "Дүү чинь
ирсэн. Таны эцэг түүнийг эсэн мэнд эргэж ирсэнд тарган тугал нядлуулав" гэжээ. Харин ууган хүү нь уурлаж, дотогш орохыг хүссэнгүй. Тэгтэл эцэг нь гарч ирээд
түүнийг аргадан гуйж эхлэв. Хүү нь түүнд "Хар, олон жилийн турш би танд
зарагдаж байна. Би хэзээ ч таны тушаасныг зөрчиж байгаагүй. Гэвч анд нөхөдтэйгөө
баярлах үед минь та ганц ишиг ч надад өгч байгаагүй. Харин хөрөнгийг чинь
янхнуудтай нийлж цөлмөсөн энэ хүүгээ ирэхэд нь түүнд зориулж тарган тугал
нядалж байдаг" гэхэд эцэг нь "Миний хүү, чи үргэлж надтай хамт байсан. Минийх
гэсэн бүхэн чинийх шүү дээ. Харин чиний энэ дүү үхсэн байсан. Гэтэл амьдарчээ.
Аддагдсан боловч олдлоо. Иймээс бид баярлан цэнгэх ѐстой" гэв гэжээ.

Тэр шавь нартаа мөн ингэж айлдав.
— Нэгэн баян хүн няравтай байжээ. Өнөөх нярав нь түүний эд хөрөнгийг үрэн таран
хийж байгааг эзэн нь сонсов. Тэгээд түүнийг дуудаж "Чиний талаар сонсдоод
байгаа зүйл юу вэ? Ажил үүргийнхээ дансыг нааш өг. Чи цаашдаа нярав байж
чадахгүй нь" гэжээ. Тэгтэл тэр нярав өөртөө "Эзэн маань нярвын ажлаа надаас авч
байгаа тул би яах вэ ? Би чинь газар ухах хүч тэнхээгүй. Гуйлга гуйхаасаа би ичиж
байна. Юу хийхээ би мэдлзэ. Нярвын ажлаасаа халагдвал тэд намайг гэртээ
хүлээн авах болно" хэмээгээд, эзэнд нь өртэй хүн бүрийг дуудаад эхний хүнээс "Чи
миний эзэнд хир өртэй вэ?" гэсэнд тэр хүн "Зуун хэмжүүр тосны өртэй" гэхэд
мөнөөх зарц "Дансаа ав. Даруй суугаад тавь гэж бич" гэжээ. Тэгээд нөгөөд нь "Чи
хир өртэй вэ?" гэв. Тэр "Зуун хэмжүүр улаан буудайн өртэй" гэхэд нь "Дансаа ав. Ная
гэж бич" гэлээ. Шударга бус нярвынхаа ухаалаг үйлдлийнх нь төлөө эзэн нь
түүнийг магтан сайшаажээ. Учир нь энэ үеийн хөвгүүд өөрсдийн цаг үеийн хэрэгт
гэрлийн хөвгүүдээс илүү ухаалаг ажээ. Би та нарт хэлье. Шударга зөв эд
баялгаараа өөрсдийн анд нөхөдтэй бол. Энэ нь эд хөрөнгө чинь үгүйрэх цагт, тэд та
нарыг мөнх нутагт хүлээн авахын тул юм. Хэн маш бага юманд итгэмжтэй байна,
тэр нь их юманд ч мөн итгэмжтэй байдаг. Хэн бага юманд шударга бусбайна, тэр нь
их юманд ч мөн шударга бус байдаг. пИймээс хэрэв та нар шударга бус эд баялагт
итгэмжтэй байгаагүй бол, хэн та нарт жинхэнэ баялгийг даатгах билээ? Хэрэв та
нар бусдын юманд итгэмжтэй байгаагүй бол, хэн та нарт өөрсдийн чинь юмыг өгөх
билээ? Хоѐр эзэнд үйлчилдэг зарц байдаггүй. Учир нь тэр нэгийг нь үзэн ядаж,
нөгөөг нь хайрлана. Эсвэл нэгээс нь зуурч, нөгөөг нь зэвүүцдэг. Та нар Бурханд ба
эд баялагт зэрэг үйлчилж чадахгүй гэв.
Мөнгөнд дурлагч фарисайчууд энэ бүхнийг сонсоод, Түугээр доог тохуу хийж
байлаа.
Тэр тэдэнд
— Та нар бол хүмүүсийн өмнө өөрсдийгөө зөвтгөгчид юм. Гэвч Бурхан та нарын
зүрхийг мэднэ. Яагаад гэвэл хүмүүсийн эрхэмлэдэг зүйлс нь Бурханы өмнө
жигшмээр юмс байдаг. Хууль ба Эш үзүүлэгчид Иоханыг иртэл тунхагласан юм.
Тэр цагаас хойш Бурханы хаанчлалын сайн мэдээ дэлгэрч, хүн бүр тийшээ орохоор
хүчлэн байна. Гэвч Хуулиас өчүүхэн зураас ч алга болохоос тэнгэр газар өнгөрөн
одох нь илүү хялбар билээ. Эхнэрээ явуулчихаад өөр нэгэнтэй гэрлэгч аливаа хүн
завхайрагч юм. Нөхрөөсөө салсан нэгэнтэй гэрлэгч нь завхайрсан болно.
Нэгэн баян хүн байжээ. Тэр нил өнгийн нарийн нэхсэн маалинган хувцас өмсөж,
өдөр бүр найрлан цэнгэдэг байв. Яр шарханд баригдсан Лазар гэгч нэгэнядуу эр
хаалгыг нь сахин хэвтэж, мөнөөх баяны ширээнээс унасан өвдөл цөвдлийг нь
идэхсэн хэмээн хүсдэг байжээ. Хажуугаар нь ноход ирж, түүний шархыг долоодог
байв. Ядуу эр үхсэнд, тэнгэр элч нар түүнийг авч Абрахамын өвөр дээр тавьжээ.
Баян нь ч үхсэнд түүнийг оршуулав. Тийнхүү баян байсан хүн Үхэгсдийн оронд
тарчлан байхдаа хараагаа дээшлүүлж, тэртээд байгаа Абрахамыг болон Түүний
өвөр дэх Лазарыг харав. Тэгээд тэр "Абрахам эцэг ээ, намайг өршөөгөөч. Лазарыг
нааш нь явуулаач. Тэр хурууныхаа үзүүрийг усанд дүрээд хэлийг минь сэрүүцүүлэг.
Учир нь би энэ галд амь тэмцэн байна" гэж хашхирахад Абрахам "Хүү минь, чи
амьдралынхаа туршид сайн сайхан зүйлээ хүлээн авахад тэрчлэн Лазар ч муугаа
авсныг чи санаач. Харин одоо тэр энд тайтгарч, чи тэнд зовж байна. Энэ бүхнээс
гадна, эндээс наана чинь очих, наанаас чинь энд ирэхийг хүсэгчдийн хэн ч ирж, очиж
үл чадах тийм гүн ангал чи бидний дунд тогтжээ" гэхэд тэр "Эцэг ээ, тэгвэл
түүнийг миний эцгийн гэрт илгээхийг би танаас гуйя. Би таван дүүтэй. Энэхүү
тарчлалын газар тэднийг ирүүлэхгүйн тулд Лазар тэдэнд сануулаг" гэж хэлжээ. Харин Абрахам "Тэдэнд Мосе болон Эш үзүүлэгчид байгаа, дүү нар чинь тэднийг
сонсог" гэхэд тэр "Үгүй, Абрахам эцэг минь, хэрэв үхэгсдээс хэн нэг нь тэдэн уруу
явбал, тэд гэмших болно" гэв.
Харин тэр түүнд "Хэрэв тэд Мосе болон Эш үзүүлэгчдийг сонсдоггүй юм бол
үхэгсдээс хэн нэг нь амилсан ч тэд үнэмшихгүй биз дээ" гэжээ гэв.

Тэр шавь нартаа
— Бүдрэх чулуунууд ирэх нь зайлшгүй ч, харин бүдрүүлэгч нэгэн золгүй еэ! Түүний
хувьд балчир эднээс нэгийг нь бүдрүүлснээс тээрмийн чулуу хүзүүнээсээ дүүжлээд
тэнгист хаягдсан нь дээр байхсан. Болгоомжтой бай! Хэрэв ах дүү чинь нүгэл
үйддвэл, түүнийг зэмлэ. Хэрэв тэр гэмшвэл, түүнийг уучил. Хэрэв тэр чиний эсрэг
өдөрт долоон удаа нүгэл үйлдчихээд, чам уруу долоон удаа эргэж ирж, "Би гэмшиж
байна" гэвэл, түүнийг уучил гэв.
Элч нар Эзэнд
— Итгэлийг маань өсгөөч гэхэд Эзэн
— Хэрэв та нар гичийн үр шиг итгэлтэй байвал, энэ ялам модонд "Үндсээрээ сутарч,
тэнгист урга" гэсэн ч тэр дагах л болно. Гэвч та нараас хэн нэг нь тариаланг чинь
эрхэлдэг юм уу, малыг чинь хариулдаг боолтой байгаад боолоо талбайгаас ирэхэд
нь, "Даруй орж, хооллохоор суу" гэж хэлэх үү? Харин ч түүнд "Надад идэх юм
бэлтгэ. Бүсээ бүсэлж, намайг идэж ууж дуустал үйлчил. Дараа нь чи идэж, ууна биз"
гэж хэлэхгүй гэж үү? Боол нь тушаасныг нь гүйцэтгэсэнд тэр талархдаггүй биз дээ?
Түүнчлэн та нар ч мөн адил, та нарт тушаасан бүхнийг гүйцэтгээд, "Бид зохисгүй
боолууд. Бид зөвхөн юу хийх ѐстойгоо л хийсэн" гэж хэл гэжээ.
Иерусалим хүрэх замд нь ийм хэрэг болов. Есүс Самари, Галил нутгийн заагаар
явж байжээ. Түүнийг нэгэн гацаанд хүрч ирэх үед зайдуу зогсож байсан уяман
өвчтэй арван хүн Түүнтэй уулзлаа. Тэд дуугаа өндөрсгөн
— Есүс, Эзэнтэн, биднийг өршөөгөөч! гэв. Есүс тэднийг харуутаа,
— Яв, өөрсдийгөө тахилч нарт үзүүл гэжээ. Тэд явах зуураа цэвэршсэн байлаа. Тэдний нэг нь өөрийн эдгэрснийг хараад, буцан ирж, чанга дуугаар Бурханыг
алдаршуулан, Есүсийн хөлд нь нүүрээрээ унаж Түүнд талархал өргөв. Тэр
Самари хүн байжээ. Есүс
— Арван хүн эдгээгдсэн биш үү? Харин бусад ес нь хаана байна? Бурханд алдрыг
нь өргөхөөр энэ харь хүнээс өөр хэн ч буцаж ирсэнгүй юу? гээд, Тэр түүнд
— Бос, өөрийн замаар яв. Итгэл чинь чамайг эдгээлээ гэв.
Бурханы хаанчлал хэзээ ирэхийг асуусан фарисайчуудад Тэр хариулахдаа
— Бурханы хаанчлал ажиглагдахуйцаар ирэхгүй. Хэн ч "Хараач, тэнд байна" гэх
юмуу, эсвэл "Энд байна" гэж хэлэхгүй. Учир нь Бурханы хаанчлал нь та нарын дунд
байна гэв.
Тэр шавь нартаа
— Хүний Хүүгийн өдрүүдийн нэгийг нь ч гэсэн та нар харахыг хүсэх тийм өдрүүд ирэх
боловч та нар харахгүй. Tэд та нарт "Тийшээ хараач", "Ийшээ хараач" гэх болно.
Бүү яв, тэдний хойноос бүү гүйцгээ. Учир нь тэнгэрийн нэг хязгаараас нөгөө
хязгаар хүртэл гялсхийн цахилах аянга адил Хүний Хүү Өөрийн өдрөө тийн байх
болой. Харин эхлээд Тэр их зовлон эдлэх ѐстой бөгөөд энэ үеийнхэнд ад
үзэгдэнэ. Ноагийн өдрүүдэд ч ямар байсанчлан Хүний Хүүгийн өдрүүдэд ч мөн
тийнхүү байх болно. Ноаг хөвөгч авдарт орох өдрийг хүртэл хүмүүс идэж,
ууцгааж, гэрлэж, нөхөрт гарцгааж байсан. Тэгтэл үер буун тэднийг бүгдийг нь хөнөөв.
Лотын өдрүүдэд ч мөн л ийм юм болсон. Тэд идэж, ууцгааж, худалдаж, худалдан
авч, тариалж, барьж байгуулцгааж байлаа. Харин Лотыг Содомоос гарах өдөр
тэнгэрээс гал, хүхэр бууж тэднийг бүгдийг нь хөнөөв. Хүний Хүү илчлэгдэх өдөр ч
мөн тийм байх болно. Тэр өдөр гэрийнхээ дээвэр дээр байх нэг нь гэр доторх эд
хөрөнгөө авахаар дотогш бүү орог. Үүнчлэн талбайд байх нэг нь бүү буц. Лотын
эхнэрийг санагтун. Хэн өөрийн амийг хадгалахыг хичээнэ, тэр хүн түүнийгээ
алдана. Хэн амиа алдана, тэр хүн түүнийгээ аварна. Би та нарт хэлье. Тэр шөнө
нэг оронд байх хоѐр хүний нэгийг авч, нөгөөг нь орхино. Нэг дор буудай
тээрэмдэгч хоѐр эмэгтэйн нэгийг авч, нөгөөг нь орхино. Талбайд байх хоѐр эрийн
нэгийг нь авч, нөгөөг нь орхих болно гэв. Тэд Түүнд
— Эзэн, хаана? гэхэд Тэр
— Бие нь хаана байна, тэнд мөн тас шувууд цугладаг гэжээ.

Сэтгэл алдрахгүйгээр байнга залбирах ѐстойг тэдэнд ойлгуулахын тулд Тэр ийм
нэг сургаалт зүйрлэл айлдав.
— Нэгэн хотод Бурханаас эмээдэггүй, хүмүүсийг ч хүндэлдэггүй шүүгч байжээ. Тэр хотод нэгэн бэлэвсэн эмэгтэй байв. Тэр эмэгтэй шүүгч уруу ирж, түүнд
"Арцалдагчаас минь намайг өмгөөлөөч" гэдэг байлаа. Шүүгч туслахыг удтал
хүсээгүй боловч дараа нь өөртөө "Хэдийгээр би Бурханаас эмээдэггүй, хүмүүсийг
хүндэлдэггүй боловч энэ эмэгтэй амар заяаг минь үзүүлэхгүй нь. Түүнийг
өмгөөлөхөөс, эс тэгвэл тэр ирж үргэлж намайг залхаах вий" гэжээ. Тэгээд Эзэн
— Шударга бус шүүгчийн юу хэлснийг сонс. Өөрт нь хандан өдөр шөнөгүй
хашхирах Өөрийн сонгосон хүмүүсээ Бурхан өмгөөлөхгүй гэж үү? Тэр тэднийг удтал
хойшлуулна гэж үү? Би та нарт хэлье. Тэр даруйд Бурхан тэднийг өмгөөлөх болно.
Харин Хүний Хүү ирэхдээ, газар дээр итгэл олох болов уу? гэжээ.
Өөрсдийгөө зөвт хэмээн өөрсөддөө итгээд, бусдыг басамжлагч хэсэг хүмүүст
хандан Тэр нэгэн сургаалт зүйрлэл айлдав.
— Хоѐр хүн залбирахаар сүмд оржээ. Нэг нь фарисай, нөгөө нь татвар хураагч
байж гэнэ. Фарисай хүн зогсоод өөртөө залбиран "Бурхан, Тандаа би талархъя.
Юу гэвэл би бусад хүмүүс шигзальхай, шударга бус, завхай бишээ. Тэр байтугай энэ
татвар хураагч шиг ч биш билээ. Би долоо хоногт хоѐр удаа мацаг барьж, олсон
бүгдийнхээ аравны нэгийг өргөдөг" гэв. Харин татвар хураагч нь зайдуу зогсоод,
тэнгэр өөд харж ч зүрхлэлгүй, харин цээжээ дэлсэн байж, "Бурхан минь, нүтэлт
намайг өршөөгөөч" гэв. Би та нарт хэлье, фарисай нь биш, харин энэ хүн
зөвтгөгдөн гэртээ харив. Учир нь өөрийгөө өргөмжилдөг аливаа хүн номхруулагдаж,
өөрийгөө даруу байлгагч нь өргөмжлөгдөнө гэв.
Хүмүүс Есүсээр хүүхдүүддээ гар хүргүүлэхийн тулд тэднийг Түүн уруу авчиржээ.
Гэвч үүнийг харсан шавь нар хүмүүсийг зэмлэн буруутгахад Есүс тэднийг
дуудаад,
— Хүүхдүүдийг Над уруу ирүүл. Тэднийг бүү саатуул. Учир нь Бурханы хаанчлал ийм
л хүмүүсийнх юм шүү. Үнэнээр Би та нарт хэлье. Бурханы хаанчлалыг хүүхэд
адил хүлээн авахгүй хүн тийш ер орохгүй гэжээ.
Нэгэн удирдагч Түүнээс
— Сайн Багш аа, мөнх амийг өвлөхийн тулд би юу хийх ѐстой вэ ? гэж асуув. Есүс
түүнд
— Чи Намайг юунд сайн гэж дуудна вэ? Зөвхөн Бурханаас өөр хэн ч сайн биш. "Бүү завхайр. Бүү ал. Бүү хулгайл. Бүү худал гэрчил. Эцэг эхээ хүндэл" гэсэн
тушаалуудыг чи мэднэ шүү дээ гэхэд тэр
— Би энэ бүгдийг хар багаасаа л сахьсан гэв. Үүнийг сонсоод Есүс түүнд
— Чамд нэг л зүйл дутуу байна. Эзэмшиж байгаа бүхнээ худалдаж, ядууст тарааж өг.
Тэгвэл чи тэнгэрт баялагтай болно. Тэгээд ирж, Намайг дага гэв. Харин тэр үүнийг
сонсоод ихэд гунигтай болов. Учир нь тэр маш баян хүн байжээ. Есүс түүнийг
хараад,
— Бурханы хаанчлалд баян хүн орох нь үнэхээр хэцүү юм. Баян хүн Бурханы
хаанчлалд орохоос тэмээ зүүний сүвэгчээр нэвтрэх нь илүү хялбар гэж айлдсаныг нь
сонссон хүмүүс
— Тэгвэл хэн аврагдаж чадах вэ? гэцгээсэнд Есүс
— Хүмүүст боломжгүй зүйлс Бурханд боломжтой гэв. Петр
— Хараач, бид өөрсдийн юмсыг орхиж, Таныг дагасан гэхэд, Тэр тэдэнд
— Үнэнээр Би та нарт хэлье. Хэн Бурханы хаанчлалын төлөө гэр орон, эхнэр, ах дүү,
эцэг эх болон үр хүүхдээ орхино, тэр хүн энэ үед өчнөөн дахинаар хүлээн авч,
ирэх үед мөнх амийг хүлээн авна гэв.
Тэр арван хоѐрыгоо дэргэдээ авч, тэдэнд
— Харагтун, бид Иерусалим уруу явж байна. Хүний Хүүгийн тухай эш үзүүлэгчдээр
бичүүлсэн бүхэн биелэгдэх болно. Хүний Хүү Харь үндэстэнд тушаагдахад, тэд
Түүнийг доромжлон элэглэж, нулимж, ташуурдсаны дараа ална. Гурав дахь өдөр
нь Тэр амилах болно гэж айлдав. Шавь нар ньюу ч ойлгосонгүй. Айлдсан үг нь
тэднээс нууцлагдсан байсан тул тэд ойлгоогүй ажээ.
Түүнийг Иериход ойртон ирэх үед нэгэн сохор хүн гуйлга гуйн замын хажууд сууж
байв. Хажуугаар нь өнгөрөх олны дуут сонсоод, тэр юу болоод байгааг лавлажээ.
Назарын Есус явааг хүмүүс түүнд хэлэв. Тэгтэл мөнөөх сохор хүн
— Давидын Хүү, Есүс ээ! Намайг өршөөгөөч! гэхэд түрүүнд нь явагсад дуугүй
байхыг түүнд хатуу анхааруулсанд тэр улам чангаар
— Давидын Хүү, намайг өршөөгөөч! гэж хашхирав. Есүс зогсож, түүнийг Өөр уруу
нь авчрахыг тушаав. Сохор эрийг ирмэгц, Тэр түүнээс
— Өөрийнхөө төлөө чи Надаар юу хийлгэхийг хүснэ вэ? гэсэнд, тэр
— Эзэн, би дахин харахыг хүсэж байна гэхэд Есүс түүнд
— Хараа ор. Итгэл чинь чамайг эдгээв гэжээ. Өнөөх хүн тэр даруйдаа харах болж,
Бурханыг алдаршуулсаар Түүнийг дагав. Үүнийг харсан олон түмэн бүгдээрээ
Бурханыг магтацгаалаа.

Есүс Иерихог дайрч өнгөрөв. Харагтун, Закхай гэгч хүн байв. Тэр нь татвар
хураагчдын ахлагч бөгөөд баян хүн ажээ. Есүс гэж хэн болохыг харахаар зүтгэж
байсан боловч биеэр бага тул цугласан олноос болоод харж чадахгүй байв. Тэгээд
тэр түрүүлэн гүйж, Түүнийг харах гэж инжир модонд авирангарав. Учир нь Есүс тэр
замаар дайрч өнгөрөх гэж байв. Есүс тэнд хүрч ирээд, дээш харж түүнд
— Закхай, тургэл, буугаад ир. Өнөөдөр Би танайд очих ѐстой гэжээ. Тэр шалавхан
бууж, Түүнийг баяртайгаар хүлээн авав. Үүнийг харсан хүн бүхэн дургүйцэж,
— Есүс нүгэлтнийд хоноглох гэнэ гэцгээж байлаа. Закхай зогсоод Эзэнд
— Хараач, Эзэн, өөрийнхөө хөрөнгөний хагасыг би ядууст өгнө. Хэрэв би хэн нэгнээс
залилан авсан байвал, түүнийгээ дөрөв дахин нугалж эргүүлэн өгнө гэсэнд Есүс
түүнд
— Өнөөдөр энэ айлд аврал ирлээ. Учир нь тэр ч гэсэн Абрахамын хүү мөн. Хүний
Хүү аддагдсаныг хайж, аврахаар ирсэн билээ гэв.
Тэд энэ бүхнийг сонсох зуур Тэр нэгэн сургаалт зүйрлэл айлдав. Учир нь Тэр
Иерусалимаас холгуй байсан тул, тэд Бурханы хаанчлал тэр даруй бий болох юм
хэмээн бодож байлаа. Тэр
— Нэгэн сурвалжит хүн хаанчлалыг хүлээн аваад буцаж ирэхээр алс холын оронг
зорьжээ. Тэр арван боолоо дуудаж, тэдэнд арван мина өгөөд "Намайг буцаж
иртэл энэ мөнгөөр ажил хэрэг явуул" гэжээ. Харин түүний иргэд нь түүнийг үзэн
яддаг байсан тул, араас нь элч илгээн, "Энэ хүн биднийг захирахыг бид үл хүснэ" гэж
хэлүүлжээ. Мөнөөх хүн хаанчлалаа хүлээн авсны дараа буцаж ирэв. Тэгээд мөнгө
өгсөн боолууд нь ямар ажил эрхлэн явуулсныг мэдэхээр тэднийг дуудуулж гэнэ. Эхний хүн ирж "Эзэн, таны нэг мина арван мина болсон" гэхэд тэр түүнд "Сайн
боол, сайн байна. Чи маш бага юманд итгэмжтэй байсан тул арван хот захирах эрх
мэдэлтэй боллоо" гэжээ. Хоѐр дахь нь ирж, "Эзэн, таны нэг мина таван мина
болсон" гэхэд тэр түүнд мөн "Чи таван хот захирах эрхтэй" гэлээ. Өөр нэг нь
ирж, "Эзэн, үзэгтүн, би таны нэг минаг алчууртаа боогоод хав дарчихсан. Та
тавиагүй хэрнээ авдаг, тариалаагүй хэрнээ хураадаг чанга хүн тул би танаас айсан
юм" гэсэнд тэр "Зохисгүй боол чамайг үгээр чинь Би шүүнэ дээ. Чи намайг
тавиагүй хэрнээ авдаг, тариалаагүй хэрнээ хураадаг чанга хүн гэдгийг мэддэг байх
нь уу? Тэгвэл чи мөнгийг минь юунд банкинд өгсөнгүй вэ? Тэгсэн бол би буцаж
ирээд, хүүтэй нь авах байсан юм" гээд, дэргэдээ байгсдад "Түүнээс нэг минаг авч,
арван минатай хүнд өгсүгэй" гэв. Тэд "Эзэн, түүнд арван мина байгаа шүү дээ"
гэхэд, "Би та нарт хэлье. Хэнд байна, түүнд илүү өгөгдөнө. Харин хэнд байхгүй
байна, түүнээс байгаа нь ч авагдана. Надаар өөрсдийгөө хаанчлуулахыг хүсээгүй
миний дайснуудыг нааш авчирж, миний өмнө тэднийг хөнөөгтүн" гэж зарлиг
буулгажээ гэв.
Эдгээрийг айлдсаны дараа Есүс Иерусалимын зүг тэргүүлэн явав. Тэгээд Тэр
Чидун хэмээх уулын бэлд байх Бетфаг болон Бетанд хүрч ирээд, шавь нараасаа
хоѐрыг илгээн,
— Та нар зэргэлдээх суурин уруу яв. Тэнд очоод, та нар урьд нь хүн ер унаж
байгаагүй илжигний дудранг олно. Тайлаад энд аваад ир. Хэрэв хэн нэгэн та
нараас "Та нар юунд түүний уяаг тайлна вэ?" гэвэл, "Эзэнд хэрэгтэй байна" гэж хэл
гэжээ. Явсан хоѐр Түүний айлдсанчлан байгааг олж харав. Тийнхүү тэд
дудрангийн уяаг тайлах үед эзэн нь тэднээс
— Та нар юунд дудрангийн уяаг тайлав? гэхэд тэд
— Эзэнд хэрэгтэй байна гэв. Тэд дудранг хөтлөн ирэхэд, хүмүүс түүн дээр
хувцсаа тохоцгоож, Есүсийг мордуулав. Түүнийг тийн явах зуур хүмүүс зам дээр
нь хувцсаа дэвсэж байлаа. Есүсийг Чидун уулын бэлд ирэх үед дагалдан яваа
олон түмэн бүгдээрээ өөрсдийн үзсэн хамаг гайхамшгуудын төлөө чанга дуутаар
баяртайгаар Бурханыг магтацгааж,
— Эзэний нэрээр ирэгч Хаан ерөөлтэй еэ! Амар тайван нь тэнгэрт, алдар нь
хамгийн дээр байх болтутай! гэж байлаа. Олны дунд байсан зарим фарисайчууд
Түүнд
— Багш аа, шавь нараа зэмлээч гэсэнд Тэр
— Би та нарт хэлье. Хэрэв тэд дуутаа хураавал, чулуунууд хашхирна шүү гэв.
Тэгээд Есүс ойртон ирж, хотыг хараад түүний төлөө уйлж,
— Хэрэв чи энэ өдөр амар тайванд юу хүргэхийг мэдсэнсэн бол! Харин эдүгээ энэ
нь нүднээс чинь далдлагдав. Дайснууд чинь чиний эсрэг бэхлэлт босгон чамайг
бүсэлж, тал талаас чинь бүчих өдрүүд ирэх үед чамайг болон чиний дотор
хүүхдүүдийг чинь газартай тэгшлэх болно. Тэд чиний дотор чулууг чулуун дээр нь
орхихгүй. Учир нь чам дээр Бурханы ирсэн цагийг чи мэдээгүй юм гэв.
Тэр сүмд орж, худалдаачдыг хөөн гаргаад, тэдэнд
— "Миний гэр бол залбирлын гэр байх ѐстой" гэж бичигдсэн байтал та нар сүмийг
дээрэмчдийн үүр болгожээ гэв.
Есүс өдөр бүр сүмд сургаалаа заадаг байлаа. Харин ахлах тахилч нар, хуулийн
багш нар болон олны ахлагчид Түүнийг хөнөөхийг оролдовч, ард олон бүгдээрээ
Түүний үгийг анхааралтай сонсож байсан тул тэд яаж ч чадахгүй байлаа.

Тэрхүү өдрүүдийн нэгэнд Есүс сүм дотор хүмүүст сургаалаа зааж сайн мэдээг
дэлгэрүүлэн байхад нь ахлах тахилч нар, хуулийн багш нар болон ахлагчид цугтаа
Түүн уруу ирж, Түүнд
— Та ямар эрх мэдлээр энэ бүхнийг үйлдэнэ вэ? Хэн Танд энэ эрх мэдлийг өгснийг
бидэнд хэл? гэсэнд Тэр хариуд нь
— Би мөн та нараас нэг зүйлийг асууя. Надад та нар хэл. Иоханы баптисм
тэнгэрээс ирсэн үү, эсвэл хүмүүсээс ирсэн үү? гэв. Тэд өөр хоорондоо
— Хэрэв бид "Тэнгэрээс" гэвэл, Тэр "Тэгээд та нар яагаад түүнд итгээгүй юм бэ?"
гэнэ дээ. Харин бид "Хүмүүсээс" гэвэл, ард олон бүтд Иоханыг эш үзүүлэгч байсан
хэмээн үздэг тул бидэн уруу чулуу шидэж ална шүү дээ гэж хэлэлцээд, тэд
— Хаанаас ирснийг нь бид мэдэхгүй гэв. Тэгэхэд нь Есүс
— Би ч гэсэн энэ бүхнийг ямар эрх мэдлээр үйлддэгээ та нарт хэлэхгүй гэжээ.
Есүс олон түмэнд ийм нэгэн сургаалт зүйрлэл айлдав.
— Нэгэн хүн усан үзмийн цэцэрлэг байгуулж, усан үзмийн тариаланчдад түрээслээд,
удаан хугацаагаар холын аянд гарчээ. Тэгээд ургац хураах цаг болоход тэр усан
үзэм авчруулахаар тэдэн уруу боолоо явуулжээ. Гэтэл усан үзмийн тариаланчид
түүнийг зодоод, гар хоосон буцаав. Тэр өөр боолоо явуулсанд, тэд бас л түүнийг
зодож доромжлон гутаагаад, гар хоосон буцаажээ. Тэр гурав дахийг нь явуулахад,
тэд боолыг нь зодож гэмтээгээд хөөн явуулжээ. Тэгээд усан үзмийн цэцэрлэгийн
эзэн "Би яах вэ? Би өөрийн хайртай хүүгээ явуулъя. Тэд түүнийг минь хүндлэх байх"
гэв. Харин усан үзмийн тариаланчид хүүг хараад, "Энэ чинь өв залгамжлагч
байна. Түүнийг алчихъя. Хөрөнгө нь биднийх болно шүү дээ" гэж өөр хоорондоо
зөвшилцөөд, тэд түүнийг усан үзмийн цэцэрлэгээс гарган хаяж, алжээ. Тэгвэл
усан үзмийн цэцэрлэгийн эзэн тэднийг яах вэ? Тэр ирж, усан үзмийн
тариаланчдыг хөнөөгөөд, усан үзмийн цэцэрлэгээ өөр хүмүүст өгөх болно гэжээ.
Үүнийг сонссон хүмүүс
— Тийм юм хэзээ ч бүү болог гэцгээхэд Есүс тэднийг хараад,
— Тэгвэл "Барилгачдын голсон чулуу Булангийн тулгуур чулуу болов" гэж бичигдсэн
нь ямар учиртай вэ? Тэр чулуун дээр унах хүн бүр хэдэн хэсэг хэмхрэх бөгөөд
хэний дээр энэ чулуу унана, тэр хүнийг шороо мэт бутаргана гэж айлдав.
Яг тэр үед хуулийн багш нар хийгээд ахлах тахилч нар Түүнд гар хүрэхийг
завдсан ч, ард олноос айв. Учир нь Есүс сургаалт зүйрлэлийг тэдний эсрэг
айлдсаныг тэд ойлгосон ажээ. Тэд Түүнийг ажиглан, зөвт мэт дүр эсгэгч
туршуулуудыг Түүн уруу явуулав. Ингэсэн нь Түүнийг үгэн дээр нь олзлон барьж
захирагчийн эрх мэдэлд тушаах зорилготой байв. Тэд Түүнээс
— Багш аа, Таныг зөв ярьж, сургадаг агаад хэнийг ч ялгалгүй, харин Бурханы замыг
үнэнээр заадгийг тань бид мэднэ. Цезарьт татвар төлөх нь бидний хувьд хуульд
нийцэх үү, үгүй юу? гэж асуув. Гэвч Тэр тэдний заль мэхийг мэдэж, тэдэнд хандан
— Надад денар үзүүлээч. Хэний дүрс, бичээс энд байна? гэхэд тэд
— Цезарийнх гэжээ. Есүс тэдэнд
— Цезарийн юмыг Цезарьт нь, Бурханы юмыг Бурханд өг гэж айлдав. Ийнхүү тэд
Түүнийг ард олны өмнө айлдсан үгэн дээр нь барьж чадсангүй. Харин ч Түүний
хариултанд нь гайхацгаан дуутаа хураав.
(Амилалт гэж байхгүй хэмээн ярьдаг) садукайчуудын зарим нь Түүн уруу ирэв. Тэд Түүнээс асуун
— Багш аа, "Хэрэв хэн нэгний чинь ах үхэхдээ, тэр нь эхнэртэй атлаа үр хүүхэдгүй
байсан бол, дүү нь эхнэртэй нь гэрлэж ахынхаа үр удмыг залгуулах ѐстой" гэж Мосе
бидэнд бичжээ. Тэгвэл ах дүү долоо байжээ. Ууган нь эхнэр авч, үр хүүхэдгүй
үхжээ. Хоѐр дахь нь, гурав дахь нь ч мөн түүнийг авчээ. Ингэсээр ах дүү бүгд
долуулаа үр хүүхдээ үлдээлгүй үхжээ. Эцэст нь мөнөөх эмэгтэй ч мөн үхэв. Иймд амилалт дээр тэр эмэгтэй хэнийх нь эхнэр болох вэ? Юу гэвэл тэд долуулаа
түүнийг эхнэрээ болгон авсан шүү дээ гэжээ. Есүс тэдэнд
— Энэ үеийн хөвгүүд нь гэрлэж, охидоо хадамд гаргадаг. Харин тэрхүү үе хийгээд
үхэгсдээс амилалтад хүрэх зохистой гэж тооцогдсон хүмүүс нь эхнэр ч авахгүй,
нөхөрт ч гарахгүй. Тэд тэнгэр элч нартай адил тул цаашид үхэж чадахгүй бөгөөд
амилалтын хөвгүүд тул Бурханы хөвгүүд юм. Харин Мосе шатаж буй бутны тухай
хүүрнэлдээ Эзэнийг Абрахамын Бурхан, Исаакийн Бурхан, Иаковын Бурхан
гэснээрээ үхэгсэд амилахыг харуулсан юм. Тиймээс Тэр үхэгсдийн Бурхан биш,
харин амьдын Бурхан мөн. Учир нь Түүний хувьд бүгд амьд байдаг гэж айлдав. Хуулийн багш нарын зарим нь
— Багш аа, Та сайн хэллээ гэв. Учир нь тэд Түүнээс юуны ч тухай дахиж асуухыг
зүрхэлсэнгүй.
Тэр тэдэнд
— Христ бол Давидын Хүү мөн гэж тэд яагаад ярина вэ? Давид өөрөө Дуулал
номд "Эзэн миний Эзэнд «Миний баруун гарт залрагтун.
Ингэхдээ дайснуудыг чинь Би Чиний хөлийн гишгүүр болгох хүртэл болой» гэж
айлдав" гэсэн. Давид Түүнийг "Эзэн" гэсэн юм бол, Тэр хэрхэн түүний хүү нь байж
таарах билээ? гэв.
Тийнхүү бүх ард олныг сонсож байх зуур Тэр шавь нартаа
— Урт дээлтэй явах дуртай, зах зээл дээр хүндлүүлэн мэндлүүлэх, синагогт
тэргүүн суудалд болоод найран дээр хойморт залрахыг дурлагч хуулийн багш
нараас болгоомжлогтун. Тэд бэлэвсэн эмэгтэйчүүдийн гэр орныг цөлмөж, удаан
залбирч буй дүр үзүүлдэг. Ийм хүмүүс үлэмжийн ял хүртэнэ гэв.

Есүс дээшээ харж, эрдэнэсийн санд бэлэг өргөж буй баячуудыг харав. Мөн
хоѐр зэс зоос өргөж буй нэгэн ядуу бэлэвсэн эмэгтэйг Тэр харав. Тэр
— Би та нарт үнэнээр хэлье. Энэ ядуу бэлэвсэн эмэгтэй бүхнээс илүүг өглөө. Учир
нь тэд бүгд илүүдлээсээ өргөлд хийсэн атал харин энэ эмэгтэй ядуу хэрнээ амин
зуулгандаа хэрэгтэй байсан бүхнээ өглөө гэв.
Зарим хүмүүс сүмийн тухай, тэр нь гоѐмсог чулуунуудаар болон өргөлийн зүйлсээр
чимэглэгдсэнийг ярьж байхад нь Есүс
— Та нарын харж байгаа энэ бүхний чинь хувьд гэвэл, нэг ч чулуу нөгөө чулуун
дээр давхарлагдаж үддэхгүй, бүгд нурах тийм өдрүүд ирэх болно гэв. Тэд Түүнээс
— Багш аа, энэ нь хэзээ болох вэ? Эдгээр нь болох үед ямар шинж тэмдэг байх бол?
гэж асууцгаав. Тэр
— Төөрөлдөхгүйн тулд болгоомжтой бай. Яагаад гэвэл Миний нэрээр олон хүн ирэх
бөгөөд тэд "Би бол Тэр байна", "Цаг ойрхон байна" гэх болно. Тэдний араас бүү яв. Та нар дайн дажин, түгшүүрийн тухай сонсвол бүү айгтун. Учир нь эхлээд энэ бүхэн
болох ѐстой юм. Харин төгсгөл нь хараахан биш юм гэв. Тэгээд Тэр цааш нь
тэдэнд
— Үндэстэн үндэстнийхээ эсрэг, хаанчлал хаанчлалынхаа эсрэг босох бөгөөд хүчтэй газар хөдлөлтүүд болно. Олон газар гай гамшиг болон өлсгөлөн болж,
тэнгэрээс аймшиг болон үлэмж тэмдгүүд үзэгдэнэ. Харин энэ бүгдээс өмнө Миний
нэрнээс болж тэд та нарыг барьж, хавчиж, синагогт тушааж, шоронд хорино. Мөн та
нарыг захирагчид болон хаадын өмнө авчирна. Энэ нь та нарын гэрчлэх боломж
болно. Өөрийгөө хамгаалах гэж урьдаас бэлдэхгүйн тулд санаагаа түвшитгэ. Учир нь та нарыг эсэргүүцэгчдээс нэг нь ч эсэргүүцэж, хориглож чадахааргүй үг
болоод мэргэн ухааныг Би та нарт өгөх болно. Харин та нарыг эцэг эх, ах дүүс,
садан төрөл, анд нөхөд чинь хүртэл бариулна. Тэд заримыг чинь ална. Миний
нэрнээс болж бүгд та нарыг үзэн ядах болно. Гэсэн хэдий ч та нарын толгойн
дахь ширхэг үс чинь ч устахгүй. Та нар өөрсдийн тэвчээрээр амиа олж авна.
Харин Иерусалим дайчдад бүслэгдэхийг та нар харахдаа, энэ хотын эзгүйрэх нь
ойрхон буйг мэдэх болно. Тэгэхэд Иудейд байгаа хүмүүс уулс уруу зугтаг, хотод
байгаа хүмүүс тэндээс гараг. Хөдөө байгаа хүмүүс хот уруу бүү орог. Юу гэвэл
бичигдсэн бүх зүйлс биелэгдэхийн тулд энэ нь өшөө авалтын өдрүүд байх юм. Тэр өдрүүдэд жирэмсэн эмэгтэйчүүд болон хөхүүл хүүхэдтэй эмэгтэйчүүд золгүй еэ!
Учир нь газар дээр үлэмжийн гамшиг болох бөгөөд энэ ард түмний дээр уур хилэн
байх болно. Илдний ирээр тэд унагаагдаж, бүх үндэстнүүд уруу цөлөгдөнө. Харь
үндэстний цаг гүйцэх хүртэл Иерусалим харь үндэстнүүдийн хөл доор талхлагдах
болно.
Нар, сар, одод дээр тэмдэг бий болж, тэнгисийн болон давалгааны хүрхрэх
шуугианаас үүдэж газар дээрх үндэстнүүдийн дунд айдас төрнө. Тэнгэрийн
хүчнүүд сэгсрэгдсэнээс болж дэлхийдирж буй зүйлсийг тэд санаж, айснаасаа ухаан
алдана. Дараа нь тэд хүч болон агуу сүр жавхлантайгаар үүлэн дээр залран ирэх
Хүний Хүүг харна. Харин эдгээр нь биелж эхлэх үед цэх зогсож тэргүүнээ өргө.
Учир нь та нарын золилт ойртож байна гэв.
Тэгээд Тэр тэдэнд ийм нэгэн сургаалт зүйрлэл айлдав.
— Инжрийн мод болон бүх моддыг хар. Та нар тэдгээрийн нахиалахыг хараад зун
ойрхон байгааг мэддэг. Түүнчлэн та нар ч гэсэн эдгээр зүйлс болохыг хараад
Бурханы хаанчлал ойрхон байгааг мэдтүгэй. Үнэнээр Би та нарт хэлье. Бүх зүйлс
биелэгдтэл энэ үеийнхэн өнгөрөн одохгүй. Тэнгэр газар өнгөрөн одовч, Миний үгс
өнгөрөхгүй.
Та нарын зүрх сэтгэл хэт идэж уух явдал, согтуурал болон амьдралын санаа
зовнилоор дарамтлагдахгүйн тудд болгоомжтой байгтун. Тэрхүү өдөр та нар дээр
хавх мэт гэнэт ирнэ. Энэ нь газрын бүх гадаргаар нутаглагсдын дээр ирэх болно.
Харин Хүний Хүүгийн өмнө зогсох, мөн болох гэж буй энэ бүхнээс зайлсхийх хүч
чадалтай байхын тулд залбирч, ямагт сэргэг байгтун гэв.
Есүс өдөржин сүмд сургаалаа айлдаж, харин шөнө нь гарч яван, Чидун хэмээх
ууланд шөнийг өнгөрөөдөг байв. Сүм уруу ирж, Түүнийг сонсохоор бүх хүмүүс
өглөө эртлэн босдог байлаа.

Дээгүүр Өнгөрөх хэмээдэг Исгээгүй Талхны Баяр ойртож байлаа. Ахлах
тахилч нарболон хуулийн багш нар Түүнийг хэрхэн хөнөөх аргаа хайж байв. Учир нь
тэд олон түмнээс айж байжээ. Арван хоѐрын нэг болох Искариот гэгддэг Иудаст
Сатан шүглэв. Тэр явж, Есүсийг яаж бариулах талаар ахлах тахилч нар болоод
түшмэдтэй зөвлөлдөв. Тэд баярлаж, түүнд мөнгө өгөхөөр тохиролцжээ. Иудас ч
санаа нийлж, Түүнийг тэдэнд хурсан олноос зайдуухан барьж өгөх аятай завшааныг
эрэлхийлж эхлэв.
Дээгүүр Өнгөрөх баярын хургыг нядлах Исгээгүй Талхны Баярын эхний өдөр
болов. Есүс Петр, Иохан нарыг илгээн
— Явж, бидний зооглох Дээгүүр Өнгөрөх баярын зоогийг бэлд гэв. Тэд Түүнд
— Биднээр хаана бэлдүүлэхийг Та хүсэж байна вэ? гэхэд Тэр тэдэнд
— Харагтун, та нарыг хот уруу ороход, устай ваар барьсан нэгэн хүн та нартай
тааралдана. Тэр хүний орох гэр уруу ор. Тэгээд та нар гэрийн эзэнд "Багш, «Би
шавь нарынхаа хамт Дээгүүр Өнгөрөх баярын зоог барих тохитой өрөө хаана байна
вэ ? » гэж танд хэлүүлэв" гэж хэл. Тэр та нарт дээд давхрын тавилгатай том өрөөг
үзүүлнэ. Тэнд зоог бэлд гэжээ. Тэд явж, Түүний айлдсаар бүгдийг ѐсоор нь
биелүүлж, Дээгүүр Өнгөрөх баярт бэлдэв.
Цаг болоход Тэр тухлан суулаа. Элч нар Түүнтэй хамт байв. Есүс тэдэнд
— Би зовохоосоо өмнө энэхүү Дээгүүр Өнгөрөх баярын зоогийг та нарын хамт
барихсан гэж ихэд хүссэн билээ. Би та нарт хэлье. Энэ нь Бурханы хаанчлалд
биелэгдтэл Би хэзээ ч дахиж зоог барихгүй гээд, Тэр аягыг авч, талархал өргөөд
— Үүнийг авч, дундаа хүртэцгээ. Учир нь Би та нарт хэлье. Үүнээс хойш Бурханы
хаанчлал иртэл усан үзмийн дарснаас Би амсахгүй гэв. Тэр талх авч, талархал
өргөөд, тэдэнд хуваан өгөхдөө
— Энэ бол та нарын төлөө өгөх Миний бие мөн. Намайг дурсаж үүнийг үйлд гэж
айлдав. Тийн идэцгээсний дараа Тэр мөн аяга авч,
— Энэ нь та нарын төлөө асгагдах Миний цусаар тогтоох шинэ гэрээ юм. Харин
үзэгтүн, Надаас урвагч нэгний гар Миний хамт ширээн дээр байна. Учир нь
үнэхээр Хүний Хүү оногдсоноороо явж байна. Харин Түүнээс урвагч хүн золгүй еэ!
гэв. Тэд өөр хоорондоо
— Бидний хэн нь тийм зүйл хийх юм бол? хэмээн ярилцаж эхлэв.
Тэрчлэн тэдний дунд хэн нь хамгийн агуу нь байх талаар ч маргаан дэгджээ. Тэр тэдэнд
— Харь үндэстнүүдийн хаад ард олноо ноѐрхдог бөгөөд эрх баригчид нь "Буянтнууд"
хэмээгддэг. Харин та нар тийм байж болохгүй. Та нарын дотроос хамгийн агуу нь
хамгийн өчүүхэн нь мэт болог, удирдагч нь зарц мэт байг. Ширээнд тухлагч,
үйлчлэгчхоѐрын хэн нь агуу вэ? Ширээнд тухлагч нь биш гэж үү? Харин Би та нарын
дунд үйлчлэгч мэт байдаг. Намайг сорилтод байх үед Миний хажууд зогсож
байсан нь та нар мөн. Миний Эцэг Надад хаанчлалыг өгсөнчлөн, Би та нарт өгнө.
Та нар Миний хаанчлалд Миний ширээнээ идэж уун, Израилийн арван хоѐр
овгийг шүүн сэнтийнд залрах болно.
Симон оо, Симон оо, үзтүгэй, чамайг улаан буудай мэт шигшихийн тул Сатан
зөвшөөрөл гуйсан. Гэсэн ч итгэл чинь сульдахгүйн тулд Би чиний төлөө
залбирсан. Чи нэгэн цагт дахин эргэж, ах дүүсээ батжуул гэхэд тэр Түүнд
— Эзэн минь, Тантай хамт шоронд ороход ч, үхэхэд ч би бэлэн байна гэв. Есүс
— Петр ээ, Би чамдхэлье. Өнөөдөр чи Намайг танихгүй гэж гурвантаа үгүйсгэх
хүртэл чинь тахиа донгодохгүй гэв.
Тэгээд Тэр тэдэнд хандан
— Би та нарыг хүүдийгүй, богцгүй, шаахай ч үгүй явуулахад та нар ямар нэг юмаар
дутсан уу? гэж айлдахад тэд
— Үгүй, юугаар ч дутаагүй гэв. Тэр тэдэнд
— Харин одоо, хэнд хүүдий байна, түүнийгээ аваг. Хэнд богц байна, бас аваг. Хэн
илдгүй байна, тэр хүн дээлээ зарж, илд худалдаж аваг. Учир нь Би та нарт хэлье.
"Тэр нүгэлтнүүдийн хамт тоологдсон" гэж бичигдсэн нь Надад биелэгдэхийн тулд энэ
бүтд нь хэрэгтэй гэв. Тэгтэл тэд
— Эзэн, хараач, энд хоѐр илд байна гэхэд Тэр
— Энэ чинь хангалттай гэв.
Тэгээд Тэр тэндээс гарч, заншсан ѐсоороо Чидун уул өөд өгсөв. Шавь нар ч
Түүнийг дагалаа. Тэнд ирээд Тэр тэдэнд хандаж,
— Сорилтод орохгүйн тулд та нар залбирцгаа гээд Тэр тэднээс чулуу шидэх
зайтай холдон, өвдөг сөгдөөд ингэж залбирав.
— Эцэг минь, хэрэв Та хүсэж байгаа бол энэ аягыг Надаас зайлуулаач. Гэвч
Миний хүсэл бус, харин Таны хүсэл биелэгдэг гэв. Тэгтэл тэнгэрээс тэнгэр элч
Түүнд үзэгдэн, Түүнийг тэнхрүүлж байлаа. Тэр зовж, шаналж байсан тул маш
шаргуу залбирч байлаа. Түүний хөлс нь цусны дусал мэт газарт дусалж байв. Тийнхүү залбирсныхаа дараа Тэр босож шавь нар уруугаа очоод, уй гунигаасаа
болж унтаж буй тэднийг олж хараад, тэдэнд
— Та нар юунд унтана вэ? Босоцгоо, сорилтод орохгүйн тулд та нар залбирцгаа гэж
айлдав.
Түүнийг ийнхүү айлдан байтал бөөн хүмүүс ирж яваа үзэгдэв. Арван хоѐрын нэг
болох Иудас гэгч тэднийг тэргүүлэн явж байв. Есүсийг үнсэхийн тул тэр Түүний
дэргэд ирэв. Харин Есүс түүнд
— Иудас аа, чи үнсэлтээр Хүний Хүүг барьж өгч байна уу? гэв. Түүнийг хүрээлэн
зогсогсод юу болох гэж буйг хараад
— Эзэн, бид илдээрээ цавччих уу? гээд тэдний нэг нь тэргүүн тахилчийн боолын
баруун чихийг тас цавчив. Тэгтэл Есүс
— Боль, үүнийгээ зогсоо гээд чихэнд нь хүрч мөнөөх боолыг эдгээв. Тэгээд Есүс
Өөрийнх нь эсрэг хүрч ирсэн ахлах тахилч нар, ахлагчид болон сүмийн түшмэдэд
— Та нар дээрэмчин барих мэт идд, шийдэм агсан ирэв үү? Өдөр бүр Би та нарын
хамт сүмд байхад минь та нар Надад гар хүрээгүй. Харин энэ цаг болоод харанхуйн
хүч нь та нарынх юм гэв.
Тэд Түүнийг баривчлан, тэргүүн тахилчийн гэрт хүргэв. Харин Петр холуур
дагасаар очив. Хүмүүс хашааны дунд гал түлсний дараа, тойрон сууцгаахад Петр
ч тэдний дунд суулаа. Нэгэн зарц охин Петрийг галын гэрэлд суухыг хараад,
анхааралтай ширтсэнээ,
— Энэ хүн бас Түүнтэй хамт байсан гэхэд Петр үүнийг үгүйсгэж,
— Эмэгтэй, Түүнийг чинь би танихгүй гэжээ. Удалгүй, өөр нэг нь түүнийг хараад
— Чи бас тэдний нэг шүү дээ! гэхэд Петр
— Хүн гуай, би бишээ гэв. Нэг цаг өнгөрсний дараа өөр нэг нь
— Энэ хүн бас Галилын хүн тул Түүнтэй хамт байсан нь мэдээж гэлээ. Тэгтэл
Петр
— Хүн гуай, таны юу яриад байгааг би мэдэхгүй л байна шүү гэв. Түүнийг ийнхүү
ярьж байтал гэнэт тахиа донгодлоо. Эзэн эргэж Петрийн зүг харав.
«Тахиадонгодохоос өмнө чи Намайг гурвантаа үгүйсгэнэ дээ» гэж өөрт нь хэлсэн
Эзэний үгийг Петр санажээ. Тэгээд гадагш гарч, гашуудан уйлав.
Есүсийг харгалзагсад Түүгээр доог тохуу хийж, Түүнийг жанчиж байв. Тэд
Есүсийн нүдийг боогоод,
— Хэн Чамайг цохив, эш үзүүлээч? гэж Түүнээс шалгааж байлаа. Тэд Түүний
эсрэг элдвийн юм хэлж, доромжлон гутааж байв.
Өглөө болж, ард олны ахлагчдын Зөвлөл хуран чуулж, ахлах тахилч нар болон
хуулийн багш нар Есүсийг зөвлөлийн танхимд хүргүүлэв. Тэд
— Хэрэв Чи Христ мөн юм бол бидэнд хэлээтэх гэхэд Тэр
— Хэрэв Би хэлбэл, та нар итгэхгүй. Хэрэв Би та нараас асуувал, та нар
хариулахгүй. Гэвч үүнээс хойш Хүний Хүү Бурханы сүр хүчний баруун гарт залрах
болно гэжээ. Тэд бүгд
— Чи тэгээд Бурханы Хүү юм уу? гэсэнд Тэр тэдэнд
— Би мөн гэдгийг та нар хэлж байна гэв. Тэд
— Бидэнд өөр ямар гэрчлэл хэрэгтэй юм бэ? Бид өөрсдөө үүнийг Түүний Өөрийнх нь
амнаас сонслоо шүү дээ гэцгээв.

Тэгээд тэд бүгд босож, Түүнийг Пилатын өмнө хүргүүлэв. Тэд Есүсийг
буруутгаж эхлэн
— Энэ хүн манай үндэстнийг төөрөгдүүлэн, Цезарьт татвар төлөхийг хорьж,
Өөрийгөө Христ,Хаан гэж байхыг нь бид харсан гэсэнд Пилат Түүнээс
— Та иудейчүүдийн Хаан юм уу? гэж асуухад Тэр түүнд
— Та ч хэлж байна гэв. Пилат ахлах тахилч нар болон хурсан олонд
— Би энэ хүнээс ямар ч гэм бурууг олсонгүй гэж хэлэв. Харин тэд
— Тэр Галилаас эхлэн энэ газрыг хүртэл, Иудейн бүх нутгаар сургаалаа заан ард
олныг өдөөн хатгаж байна гэж шаардангуй хэлж байв. Пилат үүнийг сонсоод,
— Энэ хүн чинь Галилынх уу? гэж асуув. Түүнийг Херод хааны эрх мэдэлд
харьяалагддаг гэдгийг мэдмэгцээ, тэр үед Иерусалимд байсан Херод уруу илгээжээ.
Херод Есүсийг хараад ихэд баярлав. Учир нь тэр Есүсийн тухай сонсож, Түүнээс
ямар нэгэн тэмдгийг харна хэмээн найдаж байсан тул Есүсийг харахыг удтал хүсэж
байжээ. Тэгээд Түүнээс баахан асуулт асуув. Гэвч Тэр түүнд юу ч хариулсангүй. Тэнд зогсож байсан ахлах тахилч нар, хуулийн багш нар Түүнийг хатуу ширүүн
буруутгаж байлаа. Херод цэргүүдийнхээ хамт Түүнийг доромжлон гутааж, доог
тохуу хийсний дараа Түүнд гоѐмсог нөмрөг нөмрүүлж, Пилат уруу буцаан хүргүүлэв.
Тэр өдөр Херод, Пилат хоѐр нөхөд болцгоожээ. Урьд нь тэд хоорондоо
дайсагналцдаг байв.
Пилат ахлах тахилч нар, захирагчид болон ард олныг дуудаад, тэдэнд
— Ард олныг бослогод өдөөн турхирагч гэж энэ хүнийг та нар над уруу авчирсан.
Харагтун, та нарын өмнө Түүнийг байцаагаад, Түүний эсрэг та нарын мэдүүлээд
байгаа гэм бурууг энэ хүнээс би ер олсонгүй. Херод хаан ч олоогүй тул Түүнийг
бидэн уруу буцаан ирүүлжээ. Харагтун, үхвэл зохих хэрэг Тэр ер хийгээгүй юм байна.
Иймд Түүнийг би цээрлүүлээд суллая гэжээ. Пилат баярын үеэр нэг хоригдлыг
ард олонд суллаж өгөх үүрэгтэй байв. Гэтэл цугласан олон бүгдээрээ
— Наад хүнээ ав. Харин бидэнд Барабыг суллаж өг гэж хашхиралдав. (Бараб нь
хотод бослого гаргасан, хүн алсан хэргээр шоронд хоригджээ) Пилат Есүсийг
суллахыг хүсэж, тэдэнд дахин үгээ хэлэв. Гэвч тэд
— Түүнийг цовдол, цовдол хэмээн хашхирсаар байлаа. Пилат гурав дахь удаагаа
тэдэнд
— Яагаад? Энэ хүн ямар бузар мууг үйлдсэн юм бэ? Үхлийн шалтгаан болох ямар ч
гэм бурууг би Түүнээс олсонгүй. Тийм учраас Түүнийг би цээрлүүлээд суллая гэхэд
харин ч тэд чанга чанга хашхиран Түүнийг цовдлохыг шаардан, тэдний дуу
хоолой дийлэв. Тийнхүү Пилат тэдний шаардлагыг биелүүлэхээр шийджээ. Тэгээд тэдний гуйсны дагуу бослого гаргаж, хүн алсан хэргээр шоронд хоригдсон
хүнийг суллаж, харин Есүсийг тэдний мэдэлд тушаав.
Тэд Есүсийг аваад явж байхдаа хөдөөнөөс ирсэн Курений Симон гэгч хүнийг
барьж, түүнд загалмайг үүрүүлж, Есүсийн араас явуулав. Үй олон хүн,
эмэгтэйчүүд Түүний төлөө гашуудан уйлж, цээжээ дэлсэн хойноос нь дагаж явлаа.
Харин Есүс тэдэн уруу эргэж
— Иерусалимын охид оо, Миний төлөө уйлахаа боль. Харин өөрсдийнхөө төлөө,
хүүхдүүдийнхээ төлөө уйл. Үзэгтүн. "Хүүсэр эмэгтэй болон хэзээ ч хүүхэд тээж
байгаагүй хэвлий, мөн хэзээ ч хөхүүлж байгаагүй хөх нь ерөөлтэй еэ!" гэж хэлэгдэх
өдрүүд ирж байна. Тэгээд тэд ууланд хандан "Бидэн дээр уна", толгодод "Биднийг
нөмрөөч" гэх болно. Хэрэв тэд эдгээр ногоон модонд үйлддэг бол хуурай модонд
тэгвэл юу болох билээ? гэв.
Түүнтэй хамт алахаар өөр хоѐр гэмт хэрэгтэнг авч явлаа.
Тэд «Гавал» хэмээх газар хүрч ирээд, тэнд Түүнийг гэмт хэрэгтнүүдийн хамт,
нэгийг нь баруун талд нь, нөгөөг нь зүүн талд нь цовдлов. Есүс
— Аав аа, тэднийг уучлаач. Учир нь тэд юу хийж байгаагаа мэдэхгүй байна гэв. Тэд
шодоод, Түүний хувцсыг хуваан авчээ. Ард олон энэ бүхнийг ширтэн зогслоо.
Захирагчид хүртэл Түүнийг тохуурхан
— Тэр бусдыг авардаг байсан. Хэрэв Тэр Бурханы Христ, Түүний Сонгогдсон Нэгэн
мөн юмбол Өөрийгөө авраг гэж байв. Цэргүүд хүртэл Түүнийг дооглон, дэргэд нь
ирээд Түүнд гашуун цуу өгч,
— Хэрэв Чи иудейчүүдийн Хаан мөн юм бол, Өөрийгөө авраач гэлээ. Түүний
дээд талд «Энэ бол иудейчүүдийн Хаан» гэж бичсэн пайз байлаа.
Тэнд өлгөгдсөн гэмт хэрэгтнүүдийн нэг нь Түүнийг доромжилж,
— Та чинь Христ биш бил үү? Өөрийгөө, бас биднийг авраач! гэв. Харин нөгөө нь
түүнийг зэмлэн
— Чи адилхан ялд унасан атлаа Бурханаас айхгүй байна уу? Бид үйлдсэн
хэргийнхээ төлөө зохих хариуг л авсан. Харин энэ хүн ямар ч буруу юм үйлдээгүй
шүү гээд тэр
— Есүс ээ, Та Өөрийнхөө хаанчладд ирэхдээ намайг санаарай гэв. Тэгтэл Есүс
түүнд
— Үнэнээр Би чамд хэлье. Өнөөдөр чи Надтай хамт Диваажинд байх болно гэлээ.
Энэ нь зургадугаар цагийн орчим байсан бөгөөд есдүгээр цаг хүртэл бүх газрыг
харанхуй нөмрөв. Нар халхлагдаж, сүмийн хөшиг хоѐр хэсэг болон урагджээ. Есүс
— Аав аа, Таны гарт Би сүнсээ даатгая гэж чанга дуугаар хашхирлаа. Үүнийг хэлээд
Тэр амьсгалаа хураав. Энэ үйл явдлыг харсан зуутын дарга Бурханыг магтан
— Энэ хүн үнэхээр гэмгүй хүн байжээ гэв. Юу болохыг харахаар тэнд хамтдаа
ирсэн ард олон болсон явдлыг хараад, цээжээ дэлсэн буцан явж байв. Есүсийг
Галилаас дагасан эмэгтэйчүүд болоод Түүнийг таньдаг бүх хүмүүс энэ бүхнийг
алсаас ширтэн зогслоо.
Үзэгтүн, Зөвлөлийн гишүүн Иосеф гэгч сайн, зөвт нэгэн байв. (Тэр тэдний
шийдвэр, үйл хэрэгтэй санал зөрсөн юм) Иосеф иудейчүүдийн хот болох Ариматын
хүн байсан бөгөөд Бурханы хаанчлалыг хүлээж байжээ. Тэр хүн Пилатад
бараалхаж Есүсийн цогцсыг гуйв. Тэгээд цогцсыг нь буулган авч, маалинган
даавуунд ороож, хад ухаж бэлтгэсэн булшинд тавив. Тэнд шарил ер тавьж байгаагүй
ажээ. Энэ нь Амралтын өдрийн өмнөх бэлтгэлийн өдөр байсан юм. Есүстэй
хамт Галилаас ирсэн эмэгтэйчүүд нь дагаж, булш болон Түүний цогцсыг тэнд хэрхэн
тавихыг харав. Тэд буцаж ирээд, анхилуун үнэртэн болон үнэрт тос бэлджээ.
Амралтын өдөр тэд тушаал ѐсоор амрав.

Харин долоо хоногийн эхний өдөр эрт үүрээр тэд булш уруу ирэхдээ, бэлдсэн
анхилуун үнэртнээ авчрав. Булшнаас хадыг өнхрүүлэн зайлуулсныг тэд хараад, дотогш орсон боловч Эзэн Есүсийн цогцсыг олсонгүй. Үзэгтүн, тийнхүү тэднийг
тэвдэн мэгдэж байтал, гэрэлтсэн хувцастай хоѐр хүн гэнэт тэдний хажууд зогсож
байлаа. Мөнөөх эмэгтэйчүүд айн сандарч, нүүрээ газар хүртэл бөхийлгөсөнд тэд
— Та нар юунд үхэгсдийн дунд амьд Нэгэнийг хайна вэ? Тэр энд байхгүй, харин
Тэр амилсан. Галилд байхдаа Тэр та нарт юу айлдаж байсныг санацгаа. Хүний Хүү
нүтэлт хүмүүсийн гарт тушаагдаж, цовдлогдоод гурав дахь өдөр нь амилах ѐстой
гэсэн шүү дээ? гэжээ. Тэд Түүний үгийг санаад, булшнаас буцаж ирээд арван
нэгт нь болон үлдсэн бүгдэд энэ бүхнийг мэдэгджээ. Тэд бол Магдалын Мариа,
Иоханна, Иаковын эх Мариа нар байсан бөгөөд мөн тэдэнтэй хамт байсан бусад
эмэгтэйчүүд элч нарт энэ тухай хэлж байлаа. Хэлсэн үгс нь тэдэнд солиотой мэт
байсан тул тэд эмэгтэйчүүдэд итгэхгүй байлаа. Харин Петр босон булш уруу гүйв.
Зогсоод дотогш харахад зөвхөн маалинган даавуу л үзэгджээ. Тэр болсон явдалд
гайхсаар гэр уруугаа буцав.
Үзэгтүн, тэр өдөр тэдний хоѐр нь Иерусалимаас жаран стадиа зайтай байдаг
Еммау хэмээх тосгон уруу явж байжээ. Тэд болсон бүх зүйлийн талаар өөр
хоорондоо ярьж байв. Тэднийг ийнхүү ярьж хэлэлцэн явтал, Есүс Өөрөө тэдний
дэргэд ирээд, цугтаа алхав. Гэвч тэдний нүд нь Түүнийг танихаас саатуулагджээ.
Есүс тэдэнд
— Та нар алхангаа бие биентэйгээ юун тухай ярилцаа вэ? гэсэнд, тэд зогсов. Тэд
гунигтай байлаа. Тэдний нэг Клеоп гэгч нь Түүнд
— Энэ өдрүүдэд Иерусалимд болсон явдлын тухай Та л ганцаараа мэдэлгүйгээр энд
аялж яваа хэрэг үү? гэхэд Тэр тэдэнд
— Ямар зүйлс? гэв. Тэгтэл тэд Түүнд
— Назарын Есүсийн тухай юм. Тэр бол Бурханы өмнө, бүх ард олны өмнө үг болон
үйлсдээ хүчирхэг эш үзүүлэгч байсан юм. Түүнд манай захирагчид болон ахлах
тахилч нар үхлийн ял тулгаж, Түүнийг цовдолсон. Гэтэл Израилийг аврах гэж
байсан Нэгэн мөн гэж бид Түүнд найдаж байв. Энэ бүхнээс гадна, энэ явдлаас хойш
гурван өдөр боллоо. Харин манай эмэгтэйчүүдийн зарим нь биднийг гайхахад
хүргэв. Тэд өглөө эрт булш уруу очоод, Түүний цогцсыг олсонгүй. Тэгээд буцаж
ирээд, Түүнийг амьд гэж хэлсэн тэнгэр элч нарын үзэгдлийг харснаа бидэнд ярив. Бидэнтэй хамт байсан хүмүүсийн зарим нь булш уруу явж, эмэгтэйчүүдийн хэлсний
дагуу байхыг харжээ. Тэд Түүнийг олж хараагүй гэхэд Есүс
— Мунхаг хүмүүс ээ! Эш үзүүлэгчдийн хэлсэн бүхэнд итгэхдээ хойрго сэтгэлтэнгүүд
ээ! Христ энэ бүх зовлонг эдлэн, тэгээд Өөрийн сүр жавхланд орох ѐстой байсан
биш үү? гэв. Тэгээд Тэр Мосегээс эхлэн бүх эш үзүүлэгчид, бүх Судар Өөрийнх нь
тухай юу хэлснийг тэдэнд тайлбарлав. Тэд зорьж явсан тосгондоо ойртон ирэх
үед Тэр цаашаа явах гэж байгаа мэт байв. Тэд Түүнийг ятган
— Бидэнтэй хамт байгаач. Өдөр ч хэдийнээ хэвийж орой болж байна гэж хэлэхэд нь
Есүс тэдэнтэй үлдэхээр болж, гэрт оров. Тэгээд Тэр тэдэнтэй хамт ширээнээ
тухлан сууж, талх авч, ерөөгөөд хувааж тэдэнд өгөв. Тэдний нүд нээгдэж, тэд
Түүнийг танив. Есүс нүдэнд нь харагдахгүй алга болжээ. Тэд нэг нэгэндээ
— Замд Тэр бидэнтэй ярилцаж, Судрыг бидэнд тайлбарлаж байхад нь зүрх маань
бидний дотор шатаж байсан бус уу? гээд, тэр даруйдаа босож, Иерусалим уруу
буцав. Тэд өнөөх арван нэг болон хамт байгсдыг нь цуттаа байхыг хараад, тэдний
— Эзэн үнэхээр амилсан байна. Симонд харагджээ гэж хэлэхийг сонсоод, замд
болсон бүхнээ болон талх хуваахад нь Түүнийг хэрхэн таньсан зэргээ ярив.
Тэд ийнхүү ярьж байтал Тэр Өөрөө тэдний дунд зогсож байлаа. Тэр тэдэнд
— Амар амгалан нь та нарт байх болтугай гэв. Гэвч тэд айн сандарч, сүнс үзэгдэв
хэмээн боджээ. Есүс тэдэнд
— Та нар юунд зовж, зүрхэнд чинь эргэлзээ төрнө вэ? Миний гар, Миний хөлийг
хараач. Энэ чинь Би Өөрөө байна. Надад гараа хүргээд үз. Учир нь сүнсэнд та нарын
харж байгаа Над шиг яс, мах байдаггүй юм гэв. Тэр үүнийг айлдаад, тэдэнд
Өөрийн гар, Өөрийн хөлийг үзүүлэв. Тэд баярлан, гайхсандаа итгэж ядан байхад
нь Есүс тэднээс
— Та нарт идэх юм байна уу? гэж асуухад тэд хайрсан загас Түүнд өгөв. Тэр
загасыг авч, тэдний өмнө иджээ.
Тэгээд Тэр тэдэнд ингэж айлдав.
— Та нартай хамт байхдаа Миний ярьж байсан үг маань ийм болой. Энэ нь
Мосегийн Хууль, Эш үзүүлэгчид болоод Дуулал дахь Миний тухай бичигдсэн бүхэн
биелэгдэх ѐстой гээд Судрыг ухааруулахын тулд тэдний оюун ухааныг нээв. Есүс тэдэнд хандаж
— "Христ зовлон эдэлж, гурав дахь өдрөө үхэгсдээс амилах болно. Иерусалимаас
эхлээд бүх үндэстэнд Түүний нэрээр нүглийн уучлалын гэмшил тунхаглагдах ѐстой"
гэж бичигдсэн юм. Энэ бүхний гэрч бол та нар мөн. Харагтун, Би Эцэгийнхээ
амласныг та нарт илгээнэ. Харин та нар дээрээс ирэх хүчийг өмстлөө энэ хотдоо үлд
гэжээ.
Тэгээд Тэр тэднийг Бетан хүртэл дагуулан явлаа. Есүс мутраа өргөн тэднийг
ерөөв. Тийнхүү ерөөж байхдаа Тэр тэднээс салж, тэнгэр өөд оджээ. Тэд үлэмж
баяр хөөртэйгээр Иерусалим уруу буцав. Тэгээд Бурханыг магтан, сүмд байнга
байх болсон ажгуу.





Эхэнд Үг байсан, Үг Бурхантай хамт байсан ба Үг нь Бурхан байсан. Энэ нэгэн
эхэнд Бурхантай хамт байсан. Бүх юм Түүгээр бий болсон. Бий болсон юмсаас
Түүнгүйгээр бий болсон юмс нэг ч байхгүй. Түүнд амь байсан бөгөөд амь нь
хүмүүсийн гэрэл байв. Гэрэл харанхуйг гийгүүлэхэд, харанхуй түүнийг дийлсэнгүй.
Бурханаас илгээгдсэн нэгэн хүн байсан ба нэр нь Иохан юм. Иохан гэрлийн тухай
гэрчилж, бүгдийг өөрөөрөө дамжуулан итгүүлэхийн тулд гэрчлэл хийхээр иржээ. Тэр бол өнөөх гэрэл байсангүй, харин гэрлийн тухай гэрчлэхээр ирсэн ажээ.
Ертөнцөд ирэн хүн бүрийг гэгээрүүлдэг жинхэнэ гэрэл байв. Тэр ертөнцөд
байсан. Ертөнц Түүгээр бий болсон атал, ертөнц Түүнийг таньсангүй. Тэр
өөрийнхөндөө ирсэн боловч, өөрийнхөн нь Түүнийг хүлээн авсангүй. Харин
Өөрийг нь хүлээн авсан болгонд, Өөрийнх нь нэрд итгэдэг хүмүүст Бурханы хүүхэд
болох эрхийг Тэр өгөв. Тэд цусаар биш, махан биеийн хүслээр ч биш, хүний
хүслээр ч биш, харин Бурханаар төрөгсөд билээ.
Үг нь махан бие болж бидний дунд оршин, бид Түүний аддрыг харцгаасан. Энэ нь
Эцэгийн цорын ганц Хүүгийн алдар бөгөөд нигүүлсэл ба үнэнээр дүүрэн байсан юм.
Иохан Түүний тухай гэрчлэн хашхирч
— "Миний араас Ирэгч нь надаас эрхэм. Учир нь Тэр надаас урьд оршин байсан" гэж
би Түүний тухай хэлсэн юм гэлээ. Учир нь Түүний дүүрнээс бид бүтдээрээ
нигүүлсэл дээрээ нигүүлслийг хүлээн авсан. Яагаад гэвэл Хууль Мосегээр
өгөгдсөн бол, нигүүлсэл ба үнэн нь Есүс Христээр дамжуулан ирсэн билээ. Бурханыг хэн ч хэзээ ч хараагүй бөгөөд Эцэгийн өвөр дэх цорын ганц Хүү болох
Бурхан нь Түүнийг таниулсан юм.
Иоханаас "Та хэн бэ?" гэж асуулгахаар иудейчүүд Иерусалимаас тахилч нар
болон левичүүдийг илгээхэд түүний хэлсэн гэрчлэл ийм байлаа. Тэр үгүйсгэлгүй
хүлээн зөвшөөрч
— Би Христ биш гэж зөвшөөрөн хэллээ. Тэд түүнээс
— Тэгвэл та хэн юм бэ? Та Елиа юм уу? гэж асуухад, тэр
— Би биш гэсэнд,
— Та өнөөх Эш үзүүлэгч үү? гэхэд тэр
— Үгүй гэлээ. Тэгтэл тэд түүнд
— Та хэн бэ? Биднийг явуулсан хүмүүст бид хариу өгөх учиртай.
Та өөрийнхөө тухай юу хэлэх вэ? гэв. Иохан
— Эш үзүүлэгч Исаиагийн айлдсан "ЭЗЭНий замыг шулуун болгогтун" гэж цөлд
хашхирах нэгний дуу бол би билээ гэж хэлэв. Фарисайчуудын явуулсан хүмүүс
бас байлаа. Тэд түүнээс
— Хэрэв та Христ биш, Елиа ч биш, өнөөх Эш үзүүлэгч ч биш юм бол яагаад
баптисм хүртээнэ вэ? гэж асуусанд Иохан
— Би усаар баптисм хүртээдэг, харин дунд чинь та нарын үл таних Нэгэн зогсож
байна. Миний араас Ирэгч нь Тэр бөгөөд Түүний шаахайн сурыг ч тайлах нь
надад зохисгүй гэж хэлэв. Энэ явдал Иоханы баптисм хүртээж байсан Иордан
голын тэртээх Бетанд болсон юм.
Дараа өдөр нь Иохан өөр уруу нь ирж яваа Есүсийг хараад
— Ертөнцийн нүглийг үүрэгч Бурханы Хургыг харагтун! Энэ бол Түүний тухай
"Миний араас ирэх Хүн миний тэргүүн байсан. Яагаад гэвэл Тэр надаас урьд оршин
байсан" гэж миний хэлсэн Тэр мөн. Би Түүнийг таниагүй. Гэвч Тэр Израильд
илчлэгдсэн байхын тулд би усаар баптисм хүртээхээр ирсэн гэв. Иохан гэрчилж
— Сүнс тэнгэрээс тагтаа мэт буун ирж, Түүн дээр тогтохыг би харсан. Би Түүнийг
таниагүй. Харин усаар баптисм хүртээлгэхээр намайг илгээсэн Тэр "Хэний дээр Сүнс
тагтаа мэт буун ирж тогтохыг чи харна, Тэр бол Сүнсээр баптисм хүртээгч мөн"
гэжнадад айддсан юм. Би харсан. Энэ бол Бурханы Хүү мөн гэдгийг би гэрчилж
байна гэж хэлэв.
Дараа өдөр нь Иохан хоѐр шавьтайгаа дахиад л зогсож байлаа. Есүсийн явж
байхыг тэр хараад
— Бурханы Хургыг харагтун! гэсэнд хоѐр шавь нь түүний хэлэхийг сонсоод
Есүсийг дагав. Есүс эргэж тэдний дагаж байгааг хараад тэднээс
— Та нар юу эрнэ вэ? гэж асуусанд, тэд Түүнд
— Рабби (орчуулбал Багш аа), Та хаана буудаллаж байна вэ? гэв. Есүс тэдэнд
— Ир, та нар харна гэж айлдсанд тэд Түүний буудаллаж байгаа газарт очиж үзээд,
тэр өдөр Түүнтэй хамт буудаллав. Учир нь тэгэхэд ойролцоогоор аравдугаар цаг
болж байлаа. Иоханы хэлснийг сонсоод Есүсийг дагасан хоѐрын нэг нь Симон
Петрийн дүү Андрей байжээ. Андрей эхлээд өөрийн ах Симоныг олоод, түүнд
— Бид Мессиаг (грекээр Христ) оллоо гээд, түүнийг Есүс уруу авчрав. Есүс түүн
уруу хараад, Симонд
— Чи бол Иоханы хүү Симон байна. Чамайг Кеф (грекээр Петр) гэж нэрлэх болно
гэлээ.
Дараа өдөр нь Есүс Галил уруу явахаар завдан байхдаа Филипийг олоод, түүнд
— Намайг дага гэв. Филип Андрей, Симон нарын хот болох Бетсайдаас иржээ. Филип Натанаелыг олоод
— Бид Мосегийн Хуульдаа бичсэн болон эш үзүүлэгчдийн бичсэн тэр хүн болох
Иосефын хүү, Назарын Есүсийг оллоо гэсэнд, Натанаел түүнд
— Назараас ямар нэгэн сайн юм гарч чадна гэж үү? гэхэд, Филип
— Ирж, хар л даа гэв. Есүс Өөр уруу нь ирж яваа Натанаелыг хараад, түүний
тухай
— Дотроо заль мэхгүй, жинхэнэ Израиль хүнийг харагтун гэж айлдав. Натанаел
Есүсээс
— Та намайг яаж мэднэ вэ? гэж асуухад Тэр
— Филип чамайг дуудахаас өмнө, инжрийн модны дор байхад чинь Би чамайг
харсан гэлээ. Натанаел
— Рабби, Та бол Бурханы Хүү мөн. Та бол Израилийн Хаан мөн гэж Түүнд хэлэв. Есүс түүнд
— Чамайг инжрийн модны доор байхыг чинь харсан гэж Би чамд хэлсэн тул чи итгэж
байна уу? Чи үүнээс илүү агуу зүйлсийг үзэх болно гээд, Тэр
— Үнэнээр, үнэнээр Би та нарт хэлье. Тэнгэр нээгдэн, Бурханы тэнгэр элч нар Хүний
Хүүгийн дээр өгсөх ба уруудахыг та нар үзэх болно гэж айлдав.

Гуравдугаар өдөр Галилын Кана хотод нэгэн хурим болоход Есүсийн эх тэнд
байв. Есүс болон шавь нар нь бас хуриманд уригдсан байлаа. Дарс хүрэлцэхгүй
болоход Есүсийн эх Түүнд
— Тэд дарсгүй болов гэлээ. Есүс
— Эмэгтэй, Надад ч, танд ч ямар хамаа байна? Миний цаг хараахан болоогүй байна
гэжээ. Эх нь зарц нарт хандан
— Тэр та нарт юу гэж айлдана, түүнийг нь хий гэв. Тэнд хоѐр эсвэл гурван
метретас багтаамжтай усны зургаан чулуун торх байсан агаад тэдгээрийг
иудейчүүдийн ариусгалын ѐслолд зориулдаг ажээ. Есүс тэдэнд
— Торхнуудыг усаар дүүргэ гэж айлдсанд тэд торхнуудыг амсарт нь хүртэл дүүргэв.
Есүс
— Одоо утгаад найрын ахлагчид аваачиж өг гэсэнд, тэд аваачиж өгөв. Найрын
ахлагч дарс болсон усыг амсаад, тэр дарс хаанаас бий болсныг мэдээгүй учир
(харин ус утгасан зарц нар мэдэж байв) шинэ хүргэнийг дуудаж, түүнд
— Хүн бүр эхлээд сайн дарсаа гаргаад, хүмүүсийг согтсоны дараа муухнаа гаргадаг.
Гэтэл чи сайн дарсаа одоо хүртэл хадгалсан байжээ гэж хэлэв. Есүс Өөрийн
тэмдгүүдийн эхлэлийг Галилын Кана хотод үйлдэж, алдраа илэрхийлсэнд шавь нар
нь Түүнд итгэсэн юм.
Үүний дараа Есүс эх, дүү нар болон шавь нарынхаа хамт Капернаум хот уруу
очиж, хэдэн өдөр тэнд байжээ.
Иудейчүүдийн Дээгүүр Өнгөрөх баяр ойртож байсан бөгөөд Есүс Иерусалим уруу
очив. Тэрээр сүмийн дотор үхэр, хонь, тагтаа худалдаалагчид, мөн мөнгө
солигчдын сууж байхыг хараад, дээсээр шилбүүр хийж, хонь үхэр бүгдийг нь
сүмээс туун гаргаад, мөнгө солигчдын зооснуудыг тараан хаяж ширээг нь
хөмрүүлээд, тагтаа худалдаж байсан хүмүүст
— Энэ юмнуудаа зайлуул. Миний Эцэгийн гэрийг наймааны газар болгохоо зогсоо
гэлээ. Шавь нар нь "Таны гэрийн төлөөх зүтгэл Намайг залгих болно" хэмээн
бичигдсэн байдгийг санацгаав. Тэгтэл иудейчүүд Түүнд
— Энэ бүхнийг үйлдсэн Та бидэнд ямар тэмдгийг үзүүлэх вэ? гэв. Есүс тэдэнд
— Энэ сүмийг устга. Би үүнийг гурван өдрийн дотор босгоно гэсэнд иудейчүүд
— Энэ сүмийг барихад дөчин зургаан жил шаардагдсан байтал, үүнийг Та гурван
өдрийн дотор босгоно гэж үү? гэв. Гэтэл Есүс Өөрийн биеийн сүмийн тухай
айлдсан ажээ. Тэгээд Есүсийг үхэгсдээс амилахад үүнийг Тэр айлдсаныг шавь
нар нь санаж, Судар болон Есүсийн айлдсан үгэнд итгэцгээв.
Есүсийг Дээгүүр Өнгөрөх баяраар Иерусалимд байхад нь олон хүн Түүний хийсэн
тэмдгүүдийг үзээд, Түүний нэрд итгэжээ. Харин Өөрийнхөө хувьд Есүс Өөрийгөө
тэдэнд даатгасангүй. Учир нь Тэр бүх хүнийг мэдэж байв. Хүний дотор юу
байдгийг мэдэж байсан тул хүний тухай хэн нэгний гэрчлэл Түүнд хэрэггүй байв.

Фарисайчуудын дотор Никодем гэгч хүн байлаа. Тэр иудейчүүдийн удирдагчдын
нэгэн байв. Тэр хүн Есүс дээр шөнөөр ирээд Түүнд
— Рабби, Таныг Бурханаас ирсэн Багш гэдгийг бид мэднэ. Учир нь Бурхантай хамт
байхгүй л бол, хэн ч Таны үйлддэг тэмдгүүдийг үйлдэж чадахгүй гэв. Есүс хариуд
нь
— Үнэнээр, үнэнээр Би чамд хэлье. Хэн дээрээс эс төрнө, тэр хүн Бурханы
хаанчлалыг үзэж чадахгүй гэхэд Никодем Түүнд
— Настай болсон атлаа хүн хэрхэн төрөх билээ? Хүн эхийн хэвлийд хоѐр дахиа орж,
төрж чадна гэж үү? гэлээ. Есүс
— Үнэнээр, үнэнээр Би чамд хэлье. Хэн ус болон Сүнснээс эс төрнө, тэр хүн
Бурханы хаанчлалд орж чадахгүй. Махан биеэс төрсөн нь махан бие, Сүнснээс
төрсөн нь сүнс болой. "Чи дээрээс төрөх ѐстой" гэж Би чамд хэлсэнд бүү гайх. Салхи дуртай газраараа үлээдэг. Чи дууг нь сонсовч, салхийг хаанаас ирж, хааш
оддогийг мэддэггүй. Сүнснээс төрсөн хүн бүр үүнтэй адил байдаг гэж айлдав. Никодем Түүнээс
— Ийм юм яаж байх юм бэ? гэж асуулаа. Есүс
— Чи Израилийн багш атлаа үүнийг ойлгохгүй байна гэж үү? Үнэнээр, үнэнээр Би
чамд хэлье. Бид мэдсэнээ ярьж, үзсэнээ гэрчилж байхад та нар бидний гэрчлэлийг
хүлээн авдаггүй. Хэрэв Би чамд газрын юмсыг ярихад чи итгэхгүй бол, тэнгэрийн
юмсыг Би яривал, чи яаж итгэх юм бэ? Тэнгэрээс доош бууж ирсэн Хүний Хүүгээс
өөр тэнгэрт дээш гарсан хүн нэг чбайхгүй. Мосе цөлд тэр могойг өргөсөн шиг,
Хүний Хүү ч бас өргөгдөх ѐстой. Энэ нь Түүнд итгэгч хүн бүрийг мөнх амьтай
байлгахын тулд билээ.
Бурхан ертөнцийг үнэхээр хайрласан тул цорын ганц Хүүгээ өгсөн. Ингэснээр
Хүүд итгэгч хэн ч мөхөхгүй, харин мөнх амьтай болох юм. Бурхан Өөрийн Хүүгээ
ертөнцийг яллахын тулд биш, харин Түүгээр дамжуулан ертөнцийг аврахын тулд
ертөнц уруу илгээсэн билээ. Түүнд итгэдэг хүн яллагдахгүй. Харин үл итгэдэг хүн
аль хэдийн яллагдсан. Учир нь тэр хүн Бурханы цорын ганц Хүүгийн нэрд итгээгүй
юм. Тэрхүү яллалт ийм билээ. Гэрэл ертөнцөд ирэхэд хүмүүсийн үйлс бузар муу
учир тэд харанхуйг гэрлээс илүү хайрласан юм. Учир нь өөрийнх нь үйлс ил
гарчих вий гэж бузрыг үйлдэгч хүн бүр гэрлийг үзэн ядаж, гэрэл уруу гарч ирдэгтүй.
Харин үйлс нь Бурханы дотор үйддэгдсэн гэдгийг ил харуулахын тулд үнэнийг
үйлдэгчид гэрэл уруу ирдэг гэлээ.
Дараа нь Есүс шавь нартайгаа Иудей нутагт очиж, тэдэнтэй хамт тэнд байж,
баптисм хүртээж байлаа. Мөн Иохан Салимын ойролцоо Аенонд баптисм хүртээж
байв. Учир нь тэнд ус ихтэй ажээ. Хүмүүс ирж баптисм хүртэж байлаа. Учир нь
Иохан хараахан шоронд хоригдоогүй байв. Тэр цагт Иоханы шавь нар болон
нэгэн Иудей хүний хооронд ариусгалын талаар маргаан үүсжээ. Тэд Иохан уруу
ирж
— Рабби, Иорданы тэртээ Тантай хамт байсан, таны гэрчилж байсан Тэр нь одоо
баптисм хүртээж байна. Бүгд Түүн уруу очиж байна гэсэнд Иохан
— Тэнгэрээс өөрт нь өгөгдөөгүй л бол хүн юуг ч хүлээн авч чадахгүй. "Би бол
Христ биш, харин Түүний урьд илгээгдсэн нэгэн мөн" гэж миний хэлснийг гэрчлэгч нь
та нар өөрсдөө билээ. Бэр авагч нь шинэ хүргэн мөн. Харин зогсоод чагнагч найз
нь шинэ хүргэний дуунд үлэмж баясдаг. Миний энэ баяр хөөр ч дүүрэн болов. Тэр
өсөж, харин би буурах ѐстой гэж хэлэв.
Дээрээс ирэгч нь бүхний дээр байдаг. Газраас ирэгч нь газрынх бөгөөд газрын
тухай л ярьдаг. Тэнгэрээс ирэгч нь бүхний дээр байдаг. Тэр үзсэн, сонссоноо
гэрчилдэг боловч хэн ч Түүний гэрчлэлийг хүлээн авдаггүй. Түүний гэрчлэлийг
хүлээн авсан хүн Бурхан бол үнэн гэж батлан тамгалсан юм. Бурханаас
илгээгдсэн Тэр Бурханы үтийг айлддаг. Учир нь Бурхан Сүнсийг хэмжээлшгүйгээр
өгдөг. Эцэг нь Хүүгээ хайрлан, Түүний гарт бүх юмсыг өгсөн юм. Хүүд итгэдэг
хүн мөнх амьтай. Харин Хүүд итгэдэггүй хүн мөнх амийг үзэхгүй. Харин Бурханы уур
хилэн тэр хүн дээр байдаг.

Есүс Иоханаас илүү олон хүнийг шавь болгон, баптисм хүртээж байна гэж
фарисайчуудын сонссоныг Эзэн мэдээд, (хэдийгээр Есүс Өөрөө биш, харин Түүний
шавь нар нь баптисм хүртээж байсан боловч) Иудейг орхин Галил уруу дахин
явжээ. Есүс Самариар дайрч өнгөрөх болов. Ингээд Тэр Самарийн Сухар гэдэг
хотод ирлээ. Энэ хот нь Иаков өөрийн хүү Иосефтоо өгсөн газрын ойролцоо байв. Иаковын худаг тэнд байжээ. Аянд ядарсан Есүс худгийн дэргэд сууж байв. Энэ нь
зургадугаар цагийн үед байлаа. Самарийн нэгэн эмэгтэй ус татахаар тэнд ирэхэд
Есүс түүнээс
— Надад уух юм өгөөч гэж гуйв. Энэ үед шавь нар нь хүнс худалдан авахаар хот
уруу явсан байлаа. Өнөөх Самари эмэгтэй
— Та Иудей хүн байж Самари эмэгтэй надаас яагаад уух юм гуйна вэ? гэв. (Учир нь
иудейчүүд самаричуудтай харьцдаггүй байжээ.) Есүс түүнд
— Хэрэв чи Бурханы бэлгийг болон "Надад уух юм өгөөч" гэж байгаа хүн хэн болохыг
мэдсэнсэн бол чи Түүнээс гуйхад Тэр чамд амийн усыг өгөх байсан гэж айлдсанд, тэр Түүнд
— Эзэн, энэ худаг гүн, Танд утгах юм юу ч алга. Гэтэл Та амийн усыг хаанаас авах
вэ? Та бидний өвөг Иаковаас агуу гэж үү? Тэр энэ худгийг бидэнд өгсөн юм. Иаков
болоод түүний хөвгүүд ч, мал сүрэг нь ч эндээс л ундаалсан гэв. Есүс
— Энэ уснаас уух хүн бүр дахин цангана. Харин өөрт нь Миний өгөх уснаас уугч
хэн ч хэзээ ч цангахгүй. Харин Миний өгөх ус тэр хүний дотор мөнх аминд хүртэл
оргилох булаг болно гэхэд, эмэгтэй Түүнд
— Эзэн, тэр усаа надад өгөөч. Тэгвэл би цангахгүй. Ус утгахаар энд ирэх
шаардлагагүй болно гэв. Есүс
— Явж, нөхрөө дуудаад энд ир гэж айлдав. Тэр
— Би нөхөргүй гэсэнд Есүс
— "Би нөхөргүй" гэж чи зүйтэй хэлэв. Учир нь чи таван нөхөртэй байсан бөгөөд
одоо чамтай байгаа хүн ч нөхөр чинь биш тул чи үнэнээр хэлэв гэв. Эмэгтэй
— Эзэн, би Таныг эш үзүүлэгч болохыг харлаа. Бидний өвөг дээдэс энэ уулан
дээр мөргөдөг байсан. Харин та нар мөргөх ѐстой газар бол Иерусалимд байна
гэцгээдэг шүү дээ гэв. Есүс
— Эмэгтэй, Надад итгэ. Та нар энэ уулан дээр ч биш, Иерусалимд ч биш, Эцэгт л
мөргөх цаг ирж байна. Та нар мэдэхгүй юманд мөргөдөг бол, бид мэддэг юмандаа
мөргөдөг. Тиймээс ч аврал иудейчүүдээс гарна. Харин үнэн мөргөгчид нь
сүнсээрээ, үнэнээр Эцэгт минь мөргөх цаг ирж байгаа бөгөөд одоо ирчихээд байна.
Учир нь Эцэг Өөрт нь ийнхүү мөргөгчдийг эрж байна. Бурхан бол сүнс, Түүнд
мөргөгчид нь сүнсээрээ, үнэнээр мөргөх ѐстой гэж айлдлаа. Тэр эмэгтэй Есүст
— Христ гэгч Мессиа ирэхийг би мэднэ. Тэр Нэгэн ирэхдээ бүх зүйлсийг бидэнд
мэдүүлж өгнө гэв. Есүс түүнд
— Чамтай ярьж байгаа Би бол Тэр мөн гэж айлдав.
Тэр үед шавь нар нь ирээд, Түүнийг нэгэн эмэгтэйтэй ярилцаж байгаад гайхсан
боловч хэн нь ч
— Та юу хайна вэ? эсвэл
— Та түүнтэй юунд ярилцана вэ? хэмээн асуусангүй. Тэгтэл өнөөх эмэгтэй
усныхаа савыг орхин хот уруу явж, хүмүүст
— Миний үйлдсэн бүхнийг надад хэлсэн хүнийг ирж үзэгтүн. Тэр Христ биш үү?
гэсэнд, хүмүүс хотоос гарч Есүс уруу очиж байв. Энэ үед шавь нар нь Есүсээс
— Рабби, зооглооч гэлээ. Харин Тэр тэдэнд
— Та нарын мэдэхгүй идэх хоол Надад бий гэв. Шавь нар нь
— Түүнд хэн ч идэх юм авчирж өгөөгүй биз дээ? хэмээн өөр хоорондоо ярилцав. Есүс тэдэнд
— Миний хоол бол Намайг илгээсэн Түүний хүслийг үйлдэн, ажлыг нь гүйцэлдүүлэх
явдал мөн. Та нар "Ургац хураалт болтол дөрвөн сар байна" гэж хэлдэг биш үү?
Үзэгтүн, Би та нарт хэлье. Хараагаа дээшлүүлж, талбайг харагтун. Учир нь талбай
цайрч хураалтанд бэлэн болжээ. Хураагч хөлсөө хүртэж, мөнх амийн үрийг
цуглуулж байна. Тийнхүү тариачин тариа хураагчийн хамт баярлах болно. Учир
нь "Нэг нь тарьж, нөгөө нь хураана" гэсэн үг үнэн болох нь энд харагдаж байна. Та
нарын хөдөлмөрлөөгүй юмыг хураалгахын тулд Би та нарыг илгээв. Өөр хүмүүс
хөдөлмөрлөсөн бөгөөд танар тэдний хөдөлмөрт оролцсон болно гэж айлдав.
Өнөөх эмэгтэйн "Миний үйлдсэн бүхнийг Тэр надад хэлсэн" гэж гэрчилсэн үгнээс
болж тэр хотоос Самарийн олон хүн Есүст итгэжээ. Тиймээс самаричууд Есүс
уруу очиж, өөрсөдтэйгөө хамт байхыг гуйсанд, Есүс тэнд хоѐр хонов. Есүсийн
үгнээс нь болж улам олон хүн итгэв. Тэд мөнөөх эмэгтэйд
— Одоо бид чиний ярьсанд биш, харин өөрсдөө сонсоод, энэ Нэгэн бол үнэхээр
ертөнцийн Аврагч мөн гэдгийг мэдлээ гэв.
Хоѐр хоногийн дараа Есүс тэндээс гарч, Галилд иржээ. Учир нь эш үзүүлэгч
нутагтаа хүндлэгддэггүйг Есүс Өөрөө гэрчлэн харуулсан юм. Есүсийг Галилд
ирэхэд галилынхан Иерусалимд баяр дээр Түүний үйлдсэн бүхнийг харсан тул
Түүнийг хүлээн авлаа. Учир нь тэд бас баярт очсон юм.
Есүс усыг дарс болгож байсан Галилын Кана хотод дахин очив. Хааны нэгэн
түшмэл тэнд байсан бөгөөд түүний хүү нь Капернаумд өвчтэй байлаа. Түшмэл
Есүсийг Иудейгээс Галилд ирснийг сонсоод, Түүн уруу очиж
— Ирж, миний хүүг эдгээгээч гэж гуйв. Учир нь хүү нь үхлийн ирмэг дээр байлаа. Есүс
— Хүмүүс та нар хэрэв тэмдэг, гайхамшгуудыг үзэхгүй бол ер итгэхгүй гэж айлдав.
Хааны түшмэл Түүнд
— Эзэн, хүүхдийг минь үхэхээс өмнө ирээч гэлээ. Есүс
— Яв. Чиний хүү амьд байна гэхэд тэр хүн Есүсийн айлдсан үгэнд итгээд харихаар
явав. Тийнхүү тэрээр буцаж явтал, боолууд нь түүнтэй учирч, хүү нь амьд байгааг
дуулгалаа. Түшмэл хүүгээ аль цагт сайжирч эхэлснийг тэднээс асуусанд
— Өчигдөр долдугаар цагт түүний халуун буусан гэв. Тэгээд эцэг нь "Чиний хүү
амьд байна" гэж Есүсийн айлдсан цаг яг мөн болохыг мэдээд, тэр өөрөө болон бүх
гэр бүл нь итгэжээ. Есүс Иудейгээс Галилд ирээд дахин хийсэн хоѐр дахь тэмдэг
нь энэ байлаа.

Үүний дараа нь иудейчүүдийн нэгэн баяр болж байхад нь Есүс Иерусалим уруу
очив. Иерусалимын хонины хаалганы дэргэд еврейгээр Бетзада гэдэг цөөрөм
байдаг. Тэнд таван саравч байдаг бөгөөд тэдгээрийн дотор өвчтэй, сохор, доголон,
хатингар олон хүн хэвтэж байлаа. Тэд ус хөдлөхийг хүлээж байв. Учир нь Эзэний
тэнгэр элч тодорхой үед цөөрөмд бууж, усыг хөдөлгөхөд, ус хөдөлсний дараа
түрүүлж орсон хүн ямар ч өвчнөөр өвчилсөн байлаа ч өвчнөөсөө ангижирдаг байжээ.
Гучин найман жил өвчтэй байсан нэгэн хүн тэнд байв. Тэнд хэвтэж буй түүнийг
Есүс харж, удаан хутацаагаар тийм байсныг нь мэдээд, түүнээс
— Чи эрүүл болохыг хүсэж байна уу? гэж асуухад мөнөөх өвчтэй хүн
— Эзэн, ус хөдлөх үед намайг цөөрөмд оруулах хүн байдаггүй.
Харин намайг очсоор оайтал өөр хүн надаас өмнө орчихдог гэсэнд Есүс түүнд
— Бос. Дэвсгэрээ аваад, яв гэж айлдав. Өнөөх хүн тэр даруй эрүүл болж,
дэвсгэрээ аваад явав.
Тэр өдөр Амралтын өдөр байлаа. Тиймээс иудейчүүд мөнөөх эдгээгдсэн хүнд
— Өнөөдөр Амралтын өдөр, та дэвсгэрээ авч явж болохгүй гэжээ. Харин тэр
тэдэнд
— Намайг эдгээсэн нэгэн надад "Дэвсгэрээ аваад, яв" гэсэн гэж хариулахад, тэд
— "Дэвсгэрээ аваад, яв" гэж хэн танд хэлсэн бэ? гэж шалгаав. Гэвч мөнөөх
эдгээгдсэн хүн Түүнийг хэн байсныг мэдээгүй юм. Учир нь тэр газарт олон хүн
байсан тул Есүс зайлан явсан байлаа. Дараа нь Есүс түүнийг сүмд олоод
— Харагтун, чи эрүүл болжээ. Чамд илүү муу юм тохиолдохгүйн тулд дахиж нүтэл
бүү үйлд гэв. Тэр хүн иудейчүүд дээр очиж, өөрийг нь эдгээсэн хүн Есүс болохыг
тэдэнд хэллээ. Есүс эдгээр зүйлсийг Амралтын өдөр үйлдэж байсан тул
иудейчүүд Түүнийг хавчих болов. Харин Есүс тэдэнд
— Миний Эцэг одоо болтол ажилласаар байна. Би Өөрөө ч ажиллаж байна гэж
айлдав. Үүнээс болж иудейчүүд Түүнийг алахыг улам санаархах болжээ. Учир нь
Есүс Амралтын өдрийг зөрчсөн төдийгүй, мөн Бурханыг Өөрийнхөө Эцэг хэмээн,
Өөрийгөө Бурхантай адилтгасан юм.
Есүс тэдэнд хандан
— Үнэнээр, үнэнээр Би та нарт хэлье. Эцэгийнхээ хийдгийг Хүү нь үзэхгүй бол Хүү
Өөрөөсөө юуг ч хийж чадахгүй. Учир нь Эцэг юу хийнэ, Хүү нь бас эдгээр зүйлсийг
түүнчлэн хийдэг. Эцэг Хүүгээ хайрладаг бөгөөд Тэр Өөрийн хийж байгаа бүхнийг
Түүнд үзүүлдэг. Та нарыг гайхуулахын тулд тэдгээрээс ч агуу ажлуудыг Тэр Түүнд
үзүүлнэ. Учир нь Эцэг үхэгсдийг босгон, тэдэнд амь өгдөгчлөн, Хүү нь бас Өөрийн
хүссэн хүнд амь өгдөг. Учир нь Эцэг хэнийг ч шүүхгүй, харин Тэр бүх шүүлтийг
Хүүдээ даатгасан. Энэ нь бүгд Эцэгийг хүндэлдгийн адил Хүүг хүндлэхийн тулд
юм. Хүүг хүндэлдэггүй хүн нь Түүнийг илгээсэн Эцэгийг хүндэлдэггүй. Үнэнээр
үнэнээр Би та нарт хэлье. Миний үгийг сонсоод, Намайг илгээгч Түүнд итгэгч нь мөнх
амьтай болох бөгөөд яллагдахгүй. Харин үхлээс өнгөрч амь уруу шилжив. Үнэнээр үнэнээр Би та нарт хэлье. Үхэгсэд Бурханы Хүүгийн дууг сонсох цаг ирж
байгаа бөгөөд одоо ирчихээд байна. Сонсогчид нь амьдрах болно. Учир нь Эцэгт
Өөрт нь амь байдгийн адил мөн Хүүд Өөрт нь амь байлгахыг Тэр Хүүдээ соѐрхжээ.
Тэр бол Хүний Хүү мөн тул шүүлтийг гүйцэтгэх эрх мэдлийг Тэр Түүнд өгөв. Үүнд бүү гайхагтун. Учир нь булшинд байгчид бүгдээрээ Түүний дууг сонсон, гарч
ирэх цаг ирж байна. Сайн үйлийг үйддсэн хүмүүс нь амийн амилалтуруу, муу үйлийг
үйлдсэн хүмүүс нь ялын амилалт уруу гарч ирнэ. Би Өөрийн санаагаар юуг ч
үйлдэж чадахгүй. Би сонссоноороо шүүх бөгөөд Миний шүүлт шударга. Учир нь Би
Өөрийнхөө хүслийг бус, харин Намайг Илгээгчийн хүслийг хайдаг. Хэрэв Би
Өөрийнхөө тухай ганцаараа гэрчилбэл, Миний гэрчлэл үнэн биш байна. Намайг
гэрчлэгч өөр Нэгэн бий. Намайг гэрчилж байгаа Түүний гэрчлэл нь үнэн гэдгийг Би
мэднэ. Та нар Иохан уруу хүн илгээхэд, үнэний тухайтэр гэрчилсэн билээ. Гэвч
Би хүнээс гэрчлэл авдаггүй, харин Би эдгээрийг хэлж байгаа нь та нарыг
аврагдаасай гэсэнд юм. Иохан бол асаж, гэрэлтэж байсан дэнлүү байв. Та нар
түүний гэрэлд түр зуур баярлахыг хүсэж байсан. Харин Иоханы гэрчлэлээс илүү
агуу гэрчлэл Надад байна. Учир нь Эцэгийн биелүүл хэмээн Надад өгсөн ажлууд ба
Миний хийж байгаа ажлууд нь Эцэг Намайг илгээснийг буюу Миний тухай гэрчилдэг.
Намайг илгээсэн Эцэг Өөрөө Намайг гэрчилсэн юм. Та нар хэзээ ч Түүний дууг
сонсоогүй, Түүний дүр төрхийг ч хараагүй. Түүний илгээсэн Хүнд та нар итгээгүй
тул та нарын дотор Түүний үг оршдоггүй. Та нар Судруудыг судалдаг. Учир нь
тэдгээрийн дотор мөнх амь бий гэж та нар боддог. Тэдгээр нь Намайг гэрчилдэг
билээ. Та нар амьтай болохын тулд Над уруу ирэхийг хүсдэггүй. Би хүмүүсээс
алдар хүндийг авдаггүй.
Харин та нарын дотор Бурханы хайр байхгүйг Би мэднэ. Би Эцэгийнхээ нэрээр
ирсэн юм. Гэтэл та нар Намайг хүлээж аваагүй. Хэрэв өөр нэгэн өөрийнхөө нэрээр
ирвэл, та нар түүнийг хүлээн авна. Та нар цорын ганц Бурханаас алдрыг
хайдаггүй атал бие биеэсээ алдрыг хүлээн авдаг. Тийм байж та нар яаж итгэж чадах
юм бэ? Эцэгийн өмнө Би та нарыг буруутгана гэж бүү бод. Та нарыг буруутгагч
бол та нарын найдвараа тавьсан Мосе мөн. Хэрэв та нар Мосед итгэсэн юм бол
Надад итгэх байсан. Учир нь тэр Миний тухай бичсэн юм. Харин та нар түүний
бичээст итгэхгүй бол яаж Миний үгэнд итгэх билээ? гэж айлдлаа.

Үүний дараа Есүс Галил (буюу Тибер) нуурын нөгөө тал уруу явав. Үй олон хүн
Түүнийг дагаж байлаа. Учир нь тэд өвчтэй хүмүүст үйлдсэн Түүний тэмдгийг харсан
ажээ. Есүс уулан дээр гарч, тэнд шавь нарынхаа хамт суув. Иудейчүүдийн баяр
болох Дээгүүр Өнгөрөх баяр ойртсон байлаа. Есүс харцаа дээшлүүлэн, Өөр уруу
нь үй олон хүн ирж буйг хараад, Филипт
— Тэднийг хооллох талхыг бид хаанаас худалдаж авах вэ? гэлээ. Есүс Филипийг
сорихын тулд тийн асуужээ. Учир нь Есүс юу хийхээ Өөрөө мэдэж байлаа. Филип
Түүнд
— Хүн бүр жаахан авлаа ч гэсэн хоѐр зуун денарын талх тэдэнд хүрэлцэхгүй шүү дээ
гэв. Шавь нарын нэгэн болох Симон Петрийн дүү Андрей Есүст хандан
— Энд таван арвайн талх, хоѐр загастай хүүхэд байна. Гэвч тэр нь энэ олон хүнд
юу болох вэ? гэсэнд Есүс
— Хүмүүсийг суулга гэв. Тэр газар нь их зүлэгтэй газар бөгөөд таван мянга орчим
эрчүүд сууцгаасан байв. Тэгээд Есүс талхнуудыг авч, талархал өргөөд,
сууцгаасан хүмүүст тарааж өгөв. Мөн загасыг ч тэдний хүссэнээр өгчээ. Хүмүүс
цадсаны дараа Тэр шавь нартаа
— Юу ч хаяхгүйн тулд үлдэгдлийг нь цуглуул гэв. Хүмүүсийг хооллосон таван
арвайн талхны үлдэгдлийг тэд цутлуулахад арван хоѐр сагс дүүрчээ. Хүмүүс
Есүсийн үйлдсэн тэмдгийг үзээд
— Ертөнцөд ирэх ѐстой өнөөх Эш үзүүлэгч үнэхээр энэ мөн гэж ярилцах болжээ.
Тэд ирж, Өөрийг нь хүчлэн хаан болгохыг хүсэж байгааг Есүс мэдээд, зайлж
ганцаараа дахин уул уруу явлаа.
Орой болоход шавь нар нь нуурын зүг буугаад, завинд сууцгаасны дараа,
нуурыг гатлан Капернаумыг зүглэв. Хэдийнээ харанхуй болсон авч Есүс тэдэн уруу
ирээгүй л байлаа. Хүчтэй салхинаас болж нуур давалгаалж эхлэв. Шавь нар нь
хорин тав эсвэл гучин стадиа орчим газар сэлүүрдээд байтал Есүс нуурын дээр
алхан, завь уруу нь дөхөхийг хараад тэд айцгаалаа. Гэвч Есүс тэдэнд
— Би байна. Бүү ай! гэж айлдав. Тэд Есүсийг завиндаа оруулахыг хүсжээ. Тэр
даруй завь нь очих газартаа хүрсэн байлаа.
Тэнд ганц завинаас өөр завь байхгүй байсныг, Есүс шавь нарынхаа хамт завинд
суугаагүйг, харин шавь нар нь явсныг нуурын нөгөө талд зогссон хурсан олон дараа
өдөр нь харжээ. Эзэн талархал өргөсний дараа хүмүүс талх идэж байсан тэр
газрын ойролцоо өөр завинууд Тиберээс иржээ. Тэгээд Есүс ч, шавь нар нь ч тэнд
байхгүйг хараад, хурсан олон өөрсдөө завинуудад сууж, Есүсийг хайн Капернаумд
иржээ. Тэд Түүнийг нуурын нөгөө талд олоод, Түүнээс
— Рабби, Та хэзээ энд ирсэн бэ? гэж асуув. Есүс тэдэнд
— Үнэнээр, үнэнээр Би та нарт хэлье. Та нар тэмдгүүдийг үзсэндээ Намайг
хайгаагүй, харин талх идэж цадсан учраас хайж байна. Та нар мөхөж устах
хоолны төлөө бус, харин мөнх аминд хүргэх хоолны төлөө ажилла. Үүнийг Хүний Хүү
та нарт өгөх болно. Учир нь Түүний дээр Эцэг Бурхан Өөрийн тамгаа дарсан юм
гэлээ. Тэгтэл тэд Түүнээс
— Бид Бурханы ажлуудыг хийхийн тулд юу хийх вэ? гэсэнд Есүс тэдэнд
— Та нар Бурханы илгээсэн Нэгэнд итгэх нь Түүний ажил мөн гэж хариулав. Тэд
Түүнд
— Тийм бол бид хараад Танд итгэх ямар тэмдгийг Та үйлддэг вэ? Та одоо ямар
ажил хийж байна? "Тэр тэнгэрээс тэдэнд идэх талхөгөв" гэж бичигдсэнчлэн
бидний өвөг дээдэс цөлд манна идсэн гэцгээхэд Есүс тэдэнд
— Үнэнээр, үнэнээр Би та нарт хэлье. Тэнгэрээс буух талхыг та нарт Мосе өгөөгүй,
харин тэнгэрээс буух жинхэнэ талхыг өгөгч нь Миний Эцэг мөн. Учир нь тэнгэрээс
буун ирж, ертөнцөд амийг өгдөг нь Бурханы талх юмгэлээ. Тэгтэл тэд
— Эзэн, энэ талхаа бидэнд үргэлж өгч байгаач гэв. Есүс тэдэнд
— Би бол амийн талх байна. Над уруу ирдэг хүн өлсөхгүй, Надад итгэдэг хүн хэзээ ч
цангахгүй. Харин "Та нар Намайг үзсэн боловч итгэхгүй" гэж Би та нарт хэлсэн. Эцэгийн Надад өгдөг бүхэн Над уруу ирнэ. Над уруу ирэх хүнийг Би огт хөөж
гаргахгүй. Яагаад гэвэл Би Өөрийнхөө хүслийг хийхийн тулд бус, харин Намайг
Илгээгчийн хүслийг хийхийн тулд тэнгэрээс бууж ирсэн юм. Түүний Надад өгсөн
бүгдээс Би юу ч алдалгүй, харин эцсийн өдөрт тэднийг амилуулах нь Намайг
Илгээгчийн хүсэл мөн. Учир нь Хүүг харж, Түүнд итгэгч бүр мөнх амьтай байх нь
Миний Эцэгийн хүсэл юм. Эцсийн өдөрт Би Өөрөө Түүнийг амилуулна гэж айлдлаа.
Тэгтэл Есүсийн
— Би бол тэнгэрээс бууж ирсэн талх байна гэж айлдсанаас болж, Түүний тухай
иудейчүүд дургүйцэн шивнэддэж байлаа. Тэд
— Энэ чинь Иосефын хүү Есүс биш билүү? Бид эцэг, эхийг нь мэднэ шүү дээ. Одоо
болохлоор "Би бол тэнгэрээс бууж ирсэн" гэж Тэр яаж ярина вэ? гэлцэв. Есүс
тэдэнд
— Та нар дотроо бүү дургүйцэн шивнэлд. Намайг илгээсэн Эцэг хэн нэгийг
татахгүй л бол хэн ч Над уруу ирж чадахгүй. Би тэр хүнийг эцсийн өдөрт амилуулна.
"Тэд бүгд Бурханаар сургагдах болно" гэж эш үзүүлэгчдийн номд бичигджээ.
Эцэгээс сонсож, сурсан хүн бүр Над уруу ирдэг. Бурханаас ирсэн Нэгэнээс өөр
хэн ч Эцэгийг хараагүй бөгөөд Тэр л Эцэгийг харсан юм. Үнэнээр, үнэнээр Би та
нарт хэлье. Итгэдэг хүн мөнх амьтай. Би бол амийн талх байна. Та нарын өвөг
дээдэс цөдд манна идсэн бөгөөд тэд нас барцгаасан. Энэ нь тэнгэрээс бууж ирэх
талх бөгөөд үүнээс идэгч нь үхэхгүй. Би бол тэнгэрээс бууж ирсэн амьд талх
байна. Хэрэв хэн нэгэн энэ талхнаас идвэл, тэр мөнхөд амьдарна. Ертөнцийн амийн
төлөө Миний өгөх талх бол Миний махан бие юм гэж айлдлаа.
Тэгтэл иудейчүүд хоорондоо
— Энэ хүн Өөрийнхөө махан биеийг бидэнд идүүлэхээр яаж өгч чадах юм бэ? гээд л
маргалдаж эхлэв. Есүс тэдэнд
— Үнэнээр, үнэнээр Би та нарт хэлье. Хэрэв та нар Хүний Хүүгийн махыг идэхгүй,
цусыг нь уухгүй л бол та нарын дотор амь байхгүй. Миний махыг идэж, цусыг
уусан хүн мөнх амьтай бөгөөд Би түүнийг эцсийн өдөрт амилуулна. Учир нь
Миний махбол жинхэнэ хоол, Миний цус бол жинхэнэ ундаа мөн. Миний махыг
идэж, цусыг уусан хүн Миний дотор байж, Би ч түүний дотор оршин байна. Амьд
Эцэг маань Намайг илгээсэн бөгөөд Би Эцэгээр амьдрахын адил Намайг идэгч хүн
мөн Надаар амьдарна. Тэнгэрээс бууж ирсэн талх бол энэ мөн. Гэхдээ та нарын
өвөг дээдэс идсэн, нас барсантай нь адилгүй, энэ талхыг идсэн хүн мөнхөд
амьдарна гэлээ. Есүс Капернаумын синагогт заахдаа энэ бүхнийг айлджээ.
Тэд үүнийг сонсоод, дагалдагчдаас олонх нь
— Энэ чинь хэцүү үг байна. Үүнийг хэн сонсож чадах вэ? гэцгээв. Харин Есүс
үүний тухай дагаддагчдынхаа дургүйцэн шивнэддэхийг мэдээд, тэдэнд
— Энэ нь та нарыг бүдрүүлчихэв үү? Хэрэв та нар Хүний Хүү өмнө нь байсан
газар уруугаа дээш гарахыг харвал яах вэ? Сүнс бол амь өгдөг, мах бол ашиггүй
юм. Миний та нарт хэлсэн үгс бол сүнс ба амь билээ. Харин та нарын зарим чинь
итгэхгүй гэв. Учир нь хэн итгэхгүйг болон хэн Түүнийг барьж өгөхийг Есүс анхнаасаа
мэдэж байсан юм. Есүс
— Тиймээс Би та нарт "Энэ нь Эцэгээс түүнд өгөгдөөгүй л бол хэн ч Над уруу ирж
чадахгүй" гэж хэлсэн хэмээн айлдлаа.
Үүнээс болж Түүний дагалдагчдаас олон хүн зайлан явж, цаашид Түүнтэй хамт
явсангүй. Тэгээд Есүс арван хоѐртоо
— Та нар бас явахыг хүсэж байна уу ? гэхэд, Симон Петр Түүнд
— Эзэн, бид хэн уруу явах юм бэ? Мөнх амийн үгс Танд байна. Та бол Бурханы
Ариун Нэгэн мөн гэдэгт бид итгэцгээсэн, мөн таньж мэдэцгээсэн гэсэнд Есүс
тэдэнд
— Би Өөрөө та нарыг, арван хоѐуланг чинь сонгосон биш үү? Гэтэл та нарын нэг нь
диавол байна гэлээ. Есүс Искариотын Симоны хүү Иудасыг хэлжээ. Учир нь тэр
арван хоѐрын нэг бөгөөд Есүсийг барьж өгөх гэж байв.

Үүний дараа нь Есүс Галилаар явж байлаа. Учир нь иудейчүүд Түүнийг алах гэж
оролдож байсан тул Тэр Иудейгээр явахыг хүсээгүй юм. Иудейчүүдийн баяр болох
Майхан Баяр ойртсон байв. Тэгтэл дүү нар нь Есүст
— Эндээс холдоод, Иудей уруу яв. Тэгвэл дагалдагчид тань мөн Таны хийж байгаа
үйлсийг харна. Учир нь өөрөө нийтэд ил байхыг хүсэж байгаа бол хэн ч юуг ч
нууцаар хийдэггүй. Хэрэв Та эдгээрийг үйлддэг бол, Өөрийгөө ертөнцөд харуул л
даа гэж хэлэв. Есүсийн дүү нар нь хүртэл Түүнд итгээгүй байжээ. Тэгэхэд нь Есүс
тэдэнд
— Миний цаг хараахан болоогүй. Харин та нарын цаг үргэлж бэлэн байдаг. Ертөнц
та нарыг үзэн ядаж чадахгүй. Харин Намайг үзэн яддаг. Яагаад гэвэл ертөнцийн
үйлс бузар гэж Би гэрчилдэг. Та нар баярт оч. Миний цаг гүйцээгүй байгаа тул Би
энэбаярт очихгүй гэлээ. Тэдэнд ийн хэлээд, Тэр Галилд үлджээ.
Гэвч дүү нар нь баярт явсны дараа Есүс ч Өөрөө ил биш, нууцаар явлаа. Тэгтэл иудейчүүд Түүнийг баяр дээр хайж
— Тэр хаана байна? гэцгээж байв. Хурсан олны дунд Есүсийн тухай дургүйцсэн
шивнэлдээн их өрнөж байлаа. Зарим нь
— Тэр сайн хүн гэхэд, зарим нь
— Үгүй, харин ч Тэр ард олныг төөрөлдүүлж байна гэж ярьж байв. Гэвч
иудейчүүдээс айсан учир Түүний тухай хэн ч илээр ярьсангүй.
Баяр дундаа орох үед Есүс сүмд орж ирээд, сургаж эхлэв. Иудейчүүд
— Ер суралцаагүй атлаа энэ хүн яаж мэдлэгтэй болсон байдаг билээ? гээд ихэд
гайхлаа. Есүс тэдэнд
— Миний сургаал бол Минийх биш, харин Намайг Илгээгчийнх. Хэрэв хэн нэгэн нь
Түүний хүслийг үйлдэхийг хүсэж байвал тэр нь энэ сургаал Бурханаас ирсэн үү,
эсвэл Би Өөрөөсөө ярьж байна уу гэдгийг мэднэ. Өөрөөсөө яригч нь өөрийнхөө
алдрыг хайдаг. Харин Өөрийг нь илгээгч Нэгэний алдрыг Хайгч, Тэр бол үнэн мөн.
Түүний дотор зөвт бус байдал нь байхгүй. Та нарт Мосе Хууль өгөөгүй гэж үү?
Харин та нараас нэг нь ч Хуулийг биелүүлдэггүй. Та нар яагаад Намайг алах гэж
оролдоно вэ? гэлээ. Хурсан олон
— Танд чөтгөр шүглэжээ. Хэн Таныг алах гэв? гэжээ. Есүс тэдэнд
— Би нэг ажил хийсэн. Тэгэхэд та нар бүгд гайхаж байна. Үүний улмаас Мосе та
нарт хөвч хөндөлт өгсөн (Энэ нь Мосегээс биш, өвөг дээдсээс чинь эхэлсэн юм)
бөгөөд Амралтын өдрөөр ч та нар хүний хөвч хөнддөг. Мосегийн Хуулийг
зөрчихгүйн тулд хэрэв хүн Амралтын өдрөөр ч хөвч хөндүүлдэг бол, Би Амралтын
өдөр хүн эдгээсэн учраас та нар Надад уурлана уу? Гаднах төрхөөр нь бүү шүү.
Харин үнэн зөв шүүлтээр шүү гэж айлдав.
Тэгтэл Иерусалимын иргэдийн зарим нь
— Тэдний алахаар оролдоод байгаа өнөөх хүн энэ биш үү? Хараач, Тэр ил ярьж
байна. Тэд Түүнд юу ч хэлэхгүй юм. Захирагчид энэ хүнийг Христ гэж үнэхээр
танилаа гэж үү? Гэлээ ч энэ хүн хаанаас ирснийг бид мэднэ. Харин Христийг
ирэхэд Түүнийг хаанаас ирэхийг хэн ч мэдэхгүй гэж ярьж байлаа. Есүс сүм дотор
хашхиран сургаж
— Та нар Намайг мэднэ. Бас Миний хаанаас ирснийг ч мэднэ. Би Өөрөөсөө ирсэн
биш, харин Намайг Илгээгч нь үнэн мөн. Та нар Түүнийг мэдэхгүй. Би Түүнийг
мэднэ. Учир нь Би Түүнээс ирсэн бөгөөд Тэр Намайг илгээсэн гэж айлдсанд тэд
Есүсийг барих гэсэн боловч, хэн ч Түүнд гар хүрсэнгүй. Учир нь Түүний цаг хараахан
болоогүй байв. Харин цутласан хүмүүсээс олон нь Түүнд итгэжээ. Тэд
— Хэрэв Христ ирлээ ч гэсэн энэ хүний үйлдсэнээс илүү тэмдгүүдийг үйлдэнэ гэж
үү? гэж ярилцаж байлаа. Есүсийн тухай хүмүүс ингэж шивнэлдэхийг фарисайчууд
сонсжээ. Ахлах тахилч нар болон фарисайчууд Түүнийг бариулахаар харуулуудыг
илгээв. Тэгтэл Есүс
— Би та нартай хамт түр зуур байна. Тэгээд Би Намайг Илгээгч уруу явна. Та нар
Намайг хайгаад олохгүй. Мөн Би хаана байна, тэнд та нар ирж чадахгүй гэж
айлдсанд иудейчүүд өөр хоорондоо
— Бидэнд олдохгүй байх ямар газар уруу Тэр явах юм бол? Грек хүмүүсийн дунд
суурьшсан иудейчүүд уруу очиж, грек хүмүүст сургаалаа заах гэсэн юм болов уу? "Та нар Намайг хайгаад олохгүй. Мөн Би хаана байна, тэнд та нар ирж чадахгүй" гэж
Түүний хэлсэн энэ үт ямар утгатай юм бол? гэцгээв.
Баярын их өдөр болох сүүлчийн өдөр Есүс зогсоод хашхиран
— Хэрэв цангасан хүн байвал, Над уруу ирж, ууттун. Надад итгэдэг хүн "Түүний
дотроос амийн усны гол урсах болно" гэж Сударт хэлсэнчлэн байх болно гэв. Есүст итгэсэн хүмүүсийн хүлээн авах Сүнсний тухай Тэр үүнийг хэлжээ. Учир нь Есүс
хараахан алдаршуулагдаагүй тул Сүнс өгөгдөөгүй байлаа. Хүмүүсийн зарим нь
энэ үгсийг сонсоод,
— Энэ үнэхээр өнөөх Эш үзүүлэгч мөн байна гэхэд, зарим нь
— Энэ Христ мөн гэж байв. Харин зарим нь
— Христ Галилаас гарахгүй биз дээ? Христ бол Давидын үр сад бөгөөд Давидын
амьдарч байсан тосгон болох Бетлехемээс гарна гэж Сударт хэлдэг биш үү? гэв. Тэгээд Есүсээс болж олон түмний дотор хагарал гарчээ. Тэдний зарим нь Түүнийг
барихыг хүссэн боловч хэн ч Түүнд гар хүрсэнгүй.
Тэгээд харуулуудыг ахлах тахилч нар болон фарисайчууд дээр ирэхэд, тэднээс
— Та нар Түүнийг юунд авч ирсэнгүй вэ? гэсэнд харуулууд
— Энэ хүний ярьж байгаа шиг ярьсан хүн ер үгүй билээ гэжээ. Тэгтэл
фарисайчууд тэдэнд
— Та нар бас төөрчихөв үү? Захирагчид болон фарисайчуудаас хэн ч Түүнд
итгээгүй биз дээ? Харин Хуулийг мэддэггүй энэ ард олон л хараагджээ гэлээ. Тэдний нэг болох урьд нь Есүс уруу ирсэн Никодем тэдэнд
— Бидний Хууль хүний юу хийж байгааг нь эхлээд тэр хүнээс сонсоогүй, мэдээгүй
байж шүүдэг бил үү? гэв. Тэд түүнд
— Та бас Галилынх уу? Нягтлан үз, Галилаас ямар ч эш үзүүлэгч гарахгүй гэж хэлэв.
Хүмүүс гэр гэр уруугаа явлаа.

Харин Есүс Чидун уул уруу явав. Өглөө эрт Түүнийг сүмд дахин ирэхэд, хүмүүс
бүгд Түүн уруу ирцгээв. Тэр сууж, тэднийг сургаж эхлэв. Хуулийн багш нар болон
фарисайчууд завхайрч байгаад баригдсан нэгэн эмэгтэйг авчраад голдоо зогсоов. Тэд Есүст
— Багш аа, энэ эмэгтэйг завхайрч байхад нь үйлдэл дээр нь барьсан юм. "Ийм
эмэгтэйчүүд уруу чулуу шидэгтүн" гэж Мосегийн Хуульд тушаасан. Харин Та юу гэж
хэлэх вэ? гэцгээв. Тэд Есүсийг буруутгах шалтаг хайхын тулд Түүнийг сорин ийнхүү
асуужээ. Гэтэл Есүс бөхийж, хуруугаараа газарт бичив. Харин тэд зогсоо зайгүй
асуусанд Есүс цэх зогсоод тэдэнд
— Та нарын дундаас нүгэлгүй хүн нь эхлээд энэ эмэгтэй уруу чулуу шид гээд, Тэр
дахин бөхийж, газарт бичив. Үүнийг сонсоод, тэд ахмадуудаасаа эхлэн нэг
нэгээрээ гарч явсаар ганц Есүс л үлджээ. Өнөөх эмэгтэй тэндээ зогссоор л байв. Есүс цэх зогсож, тэр эмэгтэйд
— Эмэгтэй, тэд хаана байна? Чамайг хэн ч шийтгэсэнгүй юу? гэсэнд тэр
— Эзэн, хэн ч шийтгэсэнгүй гэв. Есүс
— Би ч чамайг шийтгэхгүй. Яв. Үүнээс хойш дахин нүгэл бүү үйлд гэлээ.
Тэгээд Есүс тэдэнд дахин
— Би бол ертөнцийн гэрэл мөн. Намайг дагадаг хүн харанхуй дотор явахгүй, харин
амийн гэрэлтэй болно гэж айлдав. Тэгтэл фарисайчууд Түүнд
— Та Өөрийгөө гэрчилж байна. Таны гэрчлэл үнэн биш гэсэнд Есүс хариуд нь
тэдэнд
— Хэрэв Би Өөрийнхөө тухай гэрчилж байгаа ч гэсэн, Миний гэрчлэл үнэн байна.
Учир нь Би хаанаас ирснээ, хаашаа явахаа мэднэ. Харин та нар Миний хаанаас
ирснийг, эсвэл хаашаа явахыг мэдэхгүй. Хүмүүс та нар махан биеийн дагуу
шүүдэг бол, Би хэнийг ч шүүхгүй. Харин хэрвээ Би шүүвэл, Миний шүүлт үнэн
байна. Учир нь шүүх үед Би ганцаараа биш, харин Намайг илгээсэн Эцэг Надтай
хамт байдаг. "Хоѐр хүний гэрчлэл нь үнэн" гэж танай хуульд ч бичигдсэн байдаг.
Би Өөрийнхөө тухай Гэрчлэгч бөгөөд Намайг илгээсэн Эцэг Миний тухай
гэрчилдэг гэв.
Тэгтэл тэд
— Таны Эцэг хаана байна? гэхэд Есүс
— Та нар Намайг ч, Эцэгийг минь ч танихгүй. Хэрэв та нар Намайг таньсан бол,
Миний Эцэгийг ч мөн таних байсан гэж хариулав. Есүс сүмд зааж байхдаа эдгээр
үгсийг сан хөмрөг дотор айлджээ. Хэн ч Түүнийг барьсангүй. Учир нь Түүний цаг
хараахан болоогүй байлаа.
Есүс тэдэнд дахин
— Би явна. Та нар Намайг эрсээр, нүглийнхээ дотор үхнэ. Би хаашаа явна, та нар
тэнд очиж чадахгүй гэж айлдав. Тэгтэл иудейчүүд
— "Би хаашаа явна, та нар тэнд очиж чадахгүй" гэж хэлж байгаа тул Тэр Өөрийгөө
өгүүтгэх гээгүй байлтай? гэв. Есүс тэдэнд
— Та нар доороос, Би бол дээрээс юм. Та нар энэ ертөнцийнх,Би энэ ертөнцийнх
биш. Тиймээс Би "Та нар нүглийнхээ дотор үхнэ" гэж та нарт хэлсэн. Учир нь
хэрэв та нар "Би байдаг" гэдэгт итгэхгүй бол та нар нүглийнхээдотор үхнэ гэлээ. Тэгээд тэд Түүнд
— Та хэн юм бэ? гэхэд нь Есүс
— Эхнээсээ та нарт өгүүлж байгаа Тэр байна. Та нарын тухай ярих, шүүх зүйл
Надад олон бий. Харин Намайг Илгээгч нь үнэн мөн бөгөөд Түүнээс сонссон юмсаа
Би ертөнцөд хэлдэг гэж айлдав. Тэдэнд Эцэгийнхээ тухай Тэр хэлснийг тэд
ойлгосонгүй. Тиймээс Есүс тэдэнд
— Та нар Хүний Хүүг өргөвөл, "Би байдаг" гэдгийг, мөн Би Өөрийн санаагаар юуг ч
хийдэггүй, харин Эцэгийн Надад зааснаар Би эдгээрийг ярьдаг гэдгийг мэдэх болно.
Намайг Илгээгч нь Надтай хамт байгаа. Би үргэлж Түүнд тааламжтай зүйлсийг
үйлддэг учир Тэр Намайг ганцааранг минь орхисонгүй гэв. Ийн айлдахад нь олон
хүн Түүнд итгэх болов.
Есүс Өөрт нь итгэсэн иудейчүүдэд
— Хэрэв та нар Миний үгэн дотор байвал үнэхээр Миний дагалдагчид байна. Тэгээд та нар үнэнийг ойлгож, үнэн та нарыг чөлөөлнө гэсэнд тэд Түүнд
— Бид Абрахамын удам бөгөөд хэзээ ч хэнд ч боолчлогдож байгаагүй. "Та нар эрх
чөлөөтэй болно" гэж Та юунд хэлнэ вэ? гэв. Есүс тэдэнд
— Үнэнээр, үнэнээр Би та нарт хэлье. Нүгэл үйддэгч бүр нүглийн боол мөн. Боол
гэрт мөнхөд байдаггүй, харин хүү л мөнхөд байдаг. Иймээс хэрэв Хүү та нарыг
чөлөөлбөл та нар үнэхээр эрх чөлөөтэй болно. Та нар бол Абрахамын үр удам
мөн гэдгийг Би мэднэ. Гэвч та нарын дотор Миний үг байх зайгүй учир та нар Намайг
алахыг оролдож байна. Эцэгтэйгээ байхдаа харсан зүйлсээ Би хэлдэг. Та нар ч
гэсэн эцгээсээ сонссон зүйлсээ л хийдэг шүү дээ гэв. Тэд Түүнд
— Бидний эцэг бол Абрахам мөн гэсэнд Есүс тэдэнд
— Хэрэв та нар Абрахамын хүүхдүүд байсан бол, Абрахамын хийснийг үйлдэхсэн.
Гэтэл Бурханаас үнэнийг сонсоод, та нарт хэлсэн хүнийг буюу Намайг одоо та нар
алах гэж оролдож байна. Абрахам ийм юм хийгээгүй. Та нар эцгийнхээ үйлсийг
хийж байна гэж айлдсанд тэд Түүнд
— Садар самуунаас бид төрөөгүй. Бидэнд Бурхан хэмээх нэг л Эцэг байгаа гэв. Есүс тэдэнд
— Хэрэв Бурхан та нарын Эцэг байсан бол, та нар Намайг хайрлах байсан. Учир нь
Би Бурханаас гарч ирсэн билээ. Өөрийн санаагаар ирээгүй, харин Тэр Намайг
илгээсэн юм. Миний юу хэлж байгааг та нар яагаад ойлгохгүй байна вэ? Яагаад
гэвэл та нар Миний үгийг сонсож чадахгүй байна. Та нар эцэг чинь болох
диаволаас гаралтай. Та нар эцгийнхээ хүслийг хийхийг хүсдэг. Тэр чинь эхнээсээ
алуурчин байсанбөгөөд үнэн дотор зогсдоггүй. Учир нь түүнд үнэн байдаггүй. Тэр
худал хэлэхдээ, чухам өөрөөсөө хэддэг. Учир нь тэр худалч бөгөөд худал
хуурмагийн эцэг нь юм. Харин Би үнэнийг хэлдэг тул та нар Надад итгэхгүй байна.
Намайг нүгэлтэй гэх хүн та нарын дотор байна уу? Хэрэв Би үнэнийг хэлдэг бол
та нар яагаад Надад үл итгэнэ вэ? Бурханы хүн нь Бурханы үгсийг сонсдог. Та
нар Бурханых биш учир эдгээрийг сонсдоггүй гэлээ.
Иудейчүүд Түүнд
— Та бол Самарийнх, Танд чөтгөр шүтлэсэн гэж бидний хэлж байгаа нь зөв биз дээ?
гэхэд Есүс
— Надад чөтгөр шүглээгүй. Харин Би Өөрийн Эцэгийг хүндэтгэдэг. Та нар Намайг
хүндэтгэдэггүй. Гэвч Би Өөрийн алдрыг хайдаггүй. Харин түүнийг хайдаг, шүүдэг
Нэгэн бий. Үнэнээр, үнэнээр Би та нарт хэлье. Миний үгийг сахьдаг хүн үхлийг
хэзээ ч үзэхгүй гэсэнд иудейчүүд Түүнд
— Танд чөтгөр шүтлэсэн гэдгийг бид одоо мэдлээ. Абрахам болон эш үзүүлэгчид ч
мөн үхсэн. Та тэгэхэд "Хэрэв хүн Миний үгийг сахивал, үхлийг хэзээ ч амсахгүй" гэж
хэлж байна. Та бидний өвөг Абрахамаас ч агуу юм уу? Тэр үхсэн. Бас эш
үзүүлэгчид ч үхсэн. Та Өөрийгөө хэн болгоод байна? гэв.
Есүс
— Хэрэв Би Өөрийгөө алдаршуулбал, Миний алдар юу ч биш. "Тэр бол бидний
Бурхан" гэж та нарын хэлдэг, Миний Эцэг л Намайг алдаршуулдаг. Та нар Түүнийг
таньсангүй. Харин Би Түүнийг мэднэ. Хэрэв Би Түүнийг мэдэхгүй гэж хэлбэл, Би та
нартай адил худалч болно. Харин Би Түүнийг мэдэх бөгөөд Түүний үгийг сахьдаг. Ха нарын эцэг Абрахам Миний өдрийг харна гээд баясаж байсан. Үүнийг Тэр хараад,
баяртай байсан гэв. Иудейчүүд Түүнд
— Та тавин нас ч хүрээгүй байж, Абрахамыг харсан юм уу? гэхэд Есүс тэдэнд
— Үнэнээр үнэнээр Би та нарт хэлье. Абрахамыг бий болохоос өмнө Би байдаг мөн
гэж айддав. Тэгтэл тэд Түүн уруу чулуудахаар чулуу шүүрэн авахад Есүс
Өөрийгөө халхлан, сүмээс гарлаа. Тэдний дундаас гарч, Өөрийнхөө замаар яван
өнгөрлөө.

Есүс явж өнгөрөхдөө, төрөлхийн сохор хүнийг харжээ. Шавь нар нь Түүнээс
— Рабби, хэн нүгэл үйлдсэнээс энэ хүн сохор төрсөн юм бэ? Энэ хүн үү? Түүний эцэг
эх үү? хэмээн асуусанд Есүс
— Энэ хүн ч, эцэг эх нь ч нүгэл үйддсэнээс болоогүй. Харин энэ нь Бурханы
ажлуудыг түүгээр харуулахын тулд юм. Намайг Илгээгчийн ажлыг Би өдөр байхад
хийх ѐстой. Хэн ч ажиллаж чадахгүй шөнө ирж байна. Би ертөнцөд байгаа үедээ
ертөнцийн гэрэл байна гэж хариулав. Ингэж хэлээд, Тэр газар нулимж, шүлсээрээ
шавар зуурч, тэр хүний нүдийг шавраар шаваад,
— Яв. Силоамын (орчуулбал Илгээгдсэн) цөөрөмд угаа гэж хэлэхэд өнөөх хүн
явав. Тэгээд утаагаад, хараатай болон эргэж иржээ. Урьд түүнийг гуйлгачин
байсныг харсан хүмүүс болон хөршүүд нь
— Энэ чинь суучихаад гуйлга гуйдаг нөгөө хүн биш үү? гэхэд зарим нь
— Тэр мөн байна гэцгээв. Бусад нь
— Үгүй, түүнтэй төстэй юм байна гэсэнд тэр өөрөө
— Тэр чинь би байна гэж хэлэв. Тэд түүнээс
— Тэгвэл чиний нүд яаж нээгдсэн юм бэ? гэж асуусанд тэр
— Есүс гэдэг хүн шавар зуурч, нүдийг минь шаваад, надад "Силоам уруу яваад,
угаа" гэж айлдсан. Тэгээд би явж, угаагаад хараатай болсон гэж хариулав. Хүмүүс
— Тэр хаана байна? гэсэнд өнөөх хүн
— Би мэдэхгүй гэлээ.
Урьд нь хараагүй байсан өнөөх хүнийг тэд фарисайчууд уруу авч ирэв. Есүс
шавар зуурч, түүний харааг оруулсан өдөр нь Амралтын өдөр байжээ. Тэгтэл
фарисайчууд түүнээс хэрхэн хараатай болсныг нь дахин асуусанд тэр
— Тэр миний нүдийг шавраар шавсан. Би угаагаад, тэгээд л харж байна гэхэд фарисайчуудын зарим нь
— Тэр Амралтын өдрийг сахьдаггүй учир Бурханаас ирсэн хүн биш гэв. Харин зарим
нь
— Нүгэлт хүн тийм тэмдгүүдийг хэрхэн үйлдэж чадах билээ? гэлээ. Тэгээд тэдний
дунд хагарал гарав. Тиймээс тэд сохор эрд дахин
— Тэр хүн чиний нүдийг нээсэн учраас Түүний тухай чи юу хэлэх вэ? гэхэд тэр
— Тэр бол эш үзүүлэгч гэв.
Тэгтэл хараатай болсон хүний эцэг эхийг дуудах хүртэл иудейчүүд түүнд сохор
байж байгаад хараатай болсонд нь итгэсэнгүй.
Тэд эцэг эхээс нь
— Сохор төрсөн гэж та нарын ярьдаг хүү чинь энэ мөн үү? Тэгвэл одоо тэр яаж харж
байна? гэж асуув. Эцэг эх нь тэдэнд
— Энэ бидний хүү мөн гэдгийг болон сохор төрснийг нь бид мэдэж байна. Харин
одоо тэр яаж харж байгааг бид мэдэхгүй. Нүдийг нь хэн нээснийг ч бид мэдэхгүй.
Өөрөөс нь асуу. Тэр насанд хүрсэн хүн. Тэр өөрөө хэлэг гэв. Түүний эцэг эх
иудейчүүдээс айсан тул тэгж хэлжээ. Учир нь Есүсийг Христ мөн гэж хүлээн
зөвшөөрсөн хүн синагогаас хөөгдөх ѐстой хэмээн иудейчүүд нэгэнтээ шийдсэн
байлаа. Тиймээс түүний эцэг эх нь "Тэр насанд хүрсэн хүн, өөрөөс нь асуу" гэжээ.
Фарисайчууд сохор байсан хүнийг хоѐр дахь удаагаа дуудаад, түүнд
— Бурханд аддрыг өргө. Тэр хүн нүгэлтэйг бид мэднэ гэсэнд тэр
— Түүний нүгэлтэн эсэхийг би мэдэхгүй. Би нэг л юмыг, урьд нь сохор байснаа, одоо
харж байгаагаа л мэдэж байна гэв. Тэд түүнээс
— Тэр чамд юуг үйлдсэн юм бэ? Тэр чиний нүдийг яаж нээсэн юм бэ? гэж асуухад
— Би та нарт хэдийнээ хэлсэн. Та нар сонсоогүй. Юунд та нар дахин сонсохыг
хүсэв? Та нар бас Түүний дагалдагчид болохыг хүсэж байгаа юм биш биз? гэв. Фарисайчууд түүнийг хараан зүхэж
— Чи л Түүний дагалдагч байна. Харин бид Мосегийн дагаддагчид. Бурхан Мосед
айлдсаныг бид мэднэ. Харин энэ хүний хувьд, бид Түүний хаанаас ирснийг нь ч
мэдэхгүй гэсэнд өнөөх хүн
— Тэр миний нүдийг нээсэн байтал та нар Түүнийг хаанаас ирснийг нь ч мэдэхгүй
байгаа нь гайхалтай юм байна. Бурхан нүгэлтнүүдийг сонсдоггүй, харин
Бурханаас эмээж, Түүний хүслийг үйлдэгч хүнийг сонсдогийг бид мэднэ. Цаг
хутацааны эхлэлээс хойш төрөлхийн сохор хүний нүдийг нээснийг хэн ч хэзээ ч
сонсоогүй. Хэрэв энэ хүн Бурханаас ирээгүй юм бол Тэр юу ч хийж чадахгүй
байсан гэж хэллээ. Тэд
— Чи нүглүүд дотроо төрсөн атлаа бас биднийг сургана уу? гээд түүнийг хөөн гаргав.
Иудейчүүд тэр хүнийг хөөн гаргасныг Есүс сонсоод, түүнийг олж
— Чи Хүний Хүүд итгэж байна уу? гэхэд тэр
— Эзэн минь, Тэр хэн бэ? Би Түүнд итгэе гэв. Есүс
— Чи Түүнийг харсан. Одоо чамтай ярьж байгаа нь Тэр мөн гэлээ. Тэр
— Эзэн минь, би итгэж байна гээд Түүнд мөргөв. Есүс түүнд
— Би энэ ертөнцөд шүүлтийн төлөө ирсэн нь хардаггүйг хардаг, харагсдыг сохор
болгохын тулд юм гэж айлдав. Фарисайчуудаас Есүстэй хамт байсан хүмүүс
эдгээрийг сонсоод, Түүнд
— Бид бас сохор юм биш биз? гэхэд Есүс тэдэнд
— Хэрэв та нар сохор байсан бол нүгэлгүй байхсан. Гэтэл та нар "Бид харж байна"
гэж ярьдаг тул нүгэл чинь байсаар л байна гэлээ.

Үнэнээр, үнэнээр Би та нарт хэлье. Хонины хашаанд үүдээр нь оролгүй, өөр
газраар давж ордог хүн бол хулгайч, дээрэмчин мөн. Харин үүдээр нь ордог хүн нь
хонин сүргийн хоньчин мөн. Сахиул тэр хүнд үүдийг нээдэг бөгөөд хонин сүрэг
түүний дууг сонсдог. Тэр өөрийн хоньдыг нэрээр нь дуудаж, тэднийг гадагш дагуулж
гарна. Тэр өөрийнхийгөө бүгдийг гаргаад, түрүүнд нь явдаг. Хонин сүрэг түүний
дууг таньдаг тул түүнийг дагадаг. Тэд гадны хүнийг ер дагахгүй, харин түүний дууг
танихгүй учир түүнээс зугтана гэж айлдав. Есүс энэ сургаалт зүйрлэлээр тэдэнд
яривч, Түүний ярьсан нь юу байсныг тэд ойлгосонгүй. Тэгээд Есүс дахин тэдэнд
— Үнэнээр, үнэнээр Би та нарт хэлье. Би бол хонины үүд. Надаас урьд ирэгсэд
бүгд хулгайч, дээрэмчид юм. Харин хонин сүрэг тэднийг сонсоогүй. Би бол үүд мөн.
Хэрэв хүн Надаар орвол, тэр аврагдах болно. Орж, гарч, тэжээлээ олно. Хулгайч
зөвхөн хулгайлан, алж, сүйтгэхээр ирдэг. Би тэднийг амьтай, бялхсан амьтай
байлгахын тулд ирсэн юм. Би бол сайн хоньчин мөн. Сайн хоньчин хоньдынхоо
төлөө амиа өгдөг. Хөлсний хүн бол хоньчин биш, хонин сүрэг ч түүнийх биш учир
чоно ирэхийг хараад тэрээр хонин сүргийг орхин зуттдаг. Чоно хоньдыг цөлмөж,
тараадаг. Тэр хөлсний хүн бөгөөд хонин сүрэгт санаа тавьдаггүй тул зугтдаг. Би бол сайн хоньчин мөн. Би Өөрийнхийгөө мэдэх бөгөөд Өөрийнхөн минь Намайг
мэднэ. Би Эцэгээ мэдэхийн адил Эцэг минь Намайг мэддэг юм. Би хоньдын төлөө
Өөрийн амийг өгнө. Энэ хашаан дахь хонин сүргээс өөр хонин сүрэг Надад бий.
Би тэднийг бас авчрах ѐстой. Тэд Миний дууг сонсоно. Тэгээд тэд нэг хоньчинтой нэг
хонин сүрэг болно. Тиймээс Эцэг Намайг хайрладаг. Учир нь Би Өөрийн амийг
буцааж авахын тулд амиа өгнө. Хэн ч Миний амийг Надаас авахгүй. Харин Би
Өөрийн санаагаар түүнийг өгнө. Амиа өгөх эрх мэдэл Надад бий. Буцааж авах эрх
мэдэл ч Надад бий. Энэ тушаалыг Би Эцэгээсээ хүлээн авсан юм гэв.
Энэ үгнээс болж иудейчүүдийн дунд дахин хагарал гарчээ. Тэдний олонх нь
— Түүнд чөтгөр шүгэлж. Тэр солиотой юм. Та нар юунд Түүнийг сонсоно вэ? гэлээ.
Зарим нь
— Эдгээр үгс нь чөтгөр шүглэсэн хүнийх биш. Чөтгөр сохрын нүдийг нээж чадах уу?
хэмээн ярьж байлаа.
Иерусалимд сүмийг Шинэтгэн ариусгасны баяр болж байлаа. Тэгэхэд өвөл байв.
Есүс сүм дотор Соломоны танхимд явж байжээ. Тэгтэл иудейчүүд Түүнийг
тойрч, Түүнд
— Та хэдий болтол биднийг эргэлзүүлэх юм бэ? Хэрэв Та Христ мөн юм бол, бидэнд
шуудхан хэлээч гэсэнд Есүс тэдэнд
— Би та нарт хэлсэн. Та нар итгэдэггүй. Эцэгийнхээ нэрээр үйлдсэн Миний үйлс
Намайг гэрчиддэг. Харин та нар Миний хонин сүрэг биш учир итгэдэггүй. Миний хонин сүрэг дууг минь сонсдог. Би тэднийг мэддэг бөгөөд тэд Намайг дагадаг
юм. Би тэдэнд мөнх амийг өгнө. Тэд хэзээ ч мөхөхгүй бөгөөд тэднийг хэн ч Миний
гараас булаахгүй. Тэднийг Надад өгсөн Миний Эцэг бүхнээс агуу бөгөөд тэднийг
хэн ч Эцэгийн гараас булааж чадахгүй. Би болон Эцэг нэг юм гэж айлдлаа.
Иудейчүүд Түүн уруу чулуудахаар дахин чулуу шүүрцгээв. Есүс тэдэнд
— Эцэгээсээ олон сайн үйлсийг Би та нарт үзүүлсэн. Тэдгээрийн алинаас нь болж та
нар Над уруу чулуу шиднэ вэ? гэхэд иудейчүүд Түүнд
— Сайн үйлсийн чинь төлөө биш, харин Бурханыг доромжилсны чинь төлөө бид Тан
уруу чулуу шиднэ. Учир нь Та хүн байж, Өөрийгөө Бурхан болгож байна гэв. Есүс
тэдэнд
— Танай Хуульд "Та нар бол бурхад юм гэж Би айлдсан" гэж бичигдсэн байдаг биш
үү? Хэрэв Тэр Бурханы үг авсан хүмүүсийг бурхад хэмээн нэрлэсэн бол (Судар нь
зөрчигдөхгүй), Эцэгийн ариусгасан, ертөнцөд илгээсэн Нэгэнийг "Би Бурханы Хүү
байна" гэснээс болж та нар "Та Бурханыг доромжлогч" гэж хэлж байна уу? Хэрэв
Би Өөрийн Эцэгийн ажлуудыг хийхгүй байвал, Надад бүү итгэ. Харин хэрэв Би
тэдгээрийг хийвэл, та нар Надад итгэхгүй байлаа ч тэдгээр ажлуудад итгэ. Тэгвэл
Миний дотор Эцэг байгааг, Эцэгийн дотор Би байгааг та нар мэдэж, ойлгоно гэж
айлдав. Тиймээс тэд дахиж Түүнийг барихаар завдсан боловч, Есүс тэдний гарт
орсонгүй.
Иоханы анх баптисм хүртээж байсан газар болох Иорданы тэртээ уруу Есүс
дахин явж, тэндээ байлаа. Олон хүн Түүн уруу ирж
— Иохан нэг ч тэмдэг үйлдээгүй боловч, энэ хүний тухай Иоханы хэлсэн бүхэн үнэн
ажээ гэцгээлээ. Тэнд олон хүн Есүст итгэжээ.

Бетаны Лазар гэгч эр өвчтэй байлаа. Бетан бол Марта, түүний дүү Мариа
хоѐрын тосгон болой. Мариа бол Эзэнийг тосоор тослоод, Түүний хөлийг үсээрээ
арчсан тэр эмэгтэй байв. Түүний ах Лазар нь өвчтэй байв. Тиймээс эгч дүүс Есүст
хүн илгээж
— Эзэн минь, хараач, Таны хайрладаг хүн өвдөв хэмээн хэлүүлэв. Үүнийг сонсоод
Есүс
— Энэ өвчин үхэл уруу биш, харин үүгээр Бурханы Хүү алдаршуулагдахын тулд,
Бурханы алдрын төлөө юм гэлээ. Марта, түүний охин дүү болон ах Лазарыг нь
Есүс хайрладаг байлаа. Лазарын өвдсөнийг сонсоод, Есүс байсан газраа хоѐр
хонов. Дараа нь Тэр шавь нартаа
— Бүгдээрээ дахиж Иудей уруу явцгаая гэхэд шавь нар нь
— Рабби, саяхан иудейчүүд Тан уруу чулуу чулуудахаар завдаж байсан. Та тийшээ
дахиад явах гэж үү? гэв. Есүс
— Өдөрт арван хоѐр цаг байдаг биз дээ? Хэрэв хүн өдөр явбал, тэр ертөнцийн
гэрлийг үздэг тул бүдрэхгүй. Харин шөнө явбал, хүний дотор гэрэл байхгүй тул
тэр бүдэрнэ гэж хэлэв. Ингэж айлдсаныхаа дараа Тэр тэдэнд
— Бидний анд Лазар унтжээ. Гэвч Би түүнийг нойрноос нь сэрээхээр явна гэхэд, шавь нар нь Түүнд
— Эзэн, хэрэв унтсан бол тэр эдгэнэ гэв. Есүс Лазарын үхлийн тухай айлдсан
ажээ. Харин тэд Түүнийг зүгээр л унтах тухай ярьж байна гэж боджээ. Тэгтэл Есүс
тэдэнд шуудхан
— Лазар үхсэн. Та нарыг итгүүлэхийн тулд, тэнд байгаагүйдээ Би та нарын төлөө
баяртай байна. Харин одоо түүн уруу явцгаая гэж айлдлаа. Гэтэл Ихэр гэгддэг
Томас бусад шавь нарт
— Цөмөөрөө бас явцгаая. Тэгээд Түүнтэй хамт үхье гэж хэлэв.
Есүс ирээд, Лазар булшинд дөрвөн хоног байсныг мэдэв. Бетан Иерусалимаас
холгүй арван таван стадиа орчмын тэртээ байдаг аж. Ахаасаа хагацсан Марта,
Мариа нарыг тайтгаруулахаар олон иудейчүүд тэднийд иржээ. Тэгтэл Марта
Есүсийн ирж байгааг дуулаад, уттахаар гарав. Харин Мариа гэртээ суусаар үлдлээ.
Марта Есүст
— Эзэн, Та энд байсан бол миний ах үхэхгүй байх байсан. Тийм боловч одоо Та
Бурханаас юу ч гуйсан, Бурхан Танд өгнө гэдгийг би мэдэж байна гэв. Есүс түүнд
— Чиний ах амилна гэхэд Марта Түүнд
— Эцсийн өдрийн амилалтад тэр амилна гэдгийг би мэднэ гэв. Есүс Мартад
— Би бол амилалт ба амь мөн. Надад итгэдэг хүн үхэвч амьдарна. Амьд бөгөөд
Надад итгэгч бүхэн хэзээ ч үхэхгүй. Чи үүнд итгэж байна уу? гэж асуув. Марта
— Тийм ээ, Эзэн. Та бол Бурханы Хүү болох Христ, ертөнцөд ирэх Нэгэн мөн гэдэгт
би итгэсэн гэлээ. Үүнийг хэлээд тэр явж, дүү Мариагаа дуудаад, сэмхэн
— Багш энүүхэнд байна. Чамайг дуудаж байна гэхэд Мариа үүнийг сонсоод,
ухасхийн босож, Түүн уруу очив.
Есүс тосгонд хараахан хүрч очоогүй агаад харин Мартатай уулзсан тэр газраа л
байж байлаа. Тэгтэл гэрт нь Мариатай байж, тайтгаруулж байсан иудейчүүд
түүнийг ухасхийн босож гарч явахыг хараад араас нь дагав. Тэд түүнийг булшин
дээр очин уйлахаар явлаа хэмээн боджээ. Мариа Есүсийн байсан газар ирж,
Түүнийг хараад Есүсийн хөлд унаж,
— Эзэн, хэрэв Та энд байсан бол миний ах үхэхгүй байх байсан гэлээ. Есүс
түүний уйлахыг болон түүнтэй хамт ирсэн иудейчүүдийн уйлахыг хараад сүнс нь
гүнээ шаналж, сэтгэл нь хөдөлж,
— Та нар түүнийг хаана тавьсан бэ? гэж асуухад тэд Түүнд
— Эзэн, ирээд, үз гэлээ. Есүс уйлав. Тэгтэл иудейчүүд
— Тэр түүнд ямар хайртай байсныг хараач гэцгээж байлаа. Харин тэдний зарим
нь
— Сохор хүний нүдийг нээсэн энэ хүн түүнийг мөн үхүүлэхгүй байж чадаагүй юм
байх даа гэв.
Есүс дахиад л дотроо гүнээ шаналж, булш уруу хүрч ирэв. Энэ нь агуй байсан
бөгөөд амыг нь хадаар тагласан байлаа. Есүс
— Хадыг зайлуул гэхэд талийгаачийн дүү Марта Түүнд
— Эзэн, тэр үхээд дөрөв хонож байгаа тул одоо өмхий үнэр орсон байгаа гэж хэлэв.
Есүс Мартад
— "Хэрэв чи итгэвэл Бурханы алдрыг харна" гэж Би чамд хэлээгүй бил үү? гэлээ. Тэгээд тэд хадыг зайлуулав. Есүс дээшээ харан
— Аав аа, Та Намайг сонссонд Танд Би талархаж байна. Та Намайг үргэлж
сонсдогийг Би мэдсэн. Таны Намайг илгээсэн гэдэгт итгүүлэхийн тулд тойрон зогсох
энэ хүмүүсийн төлөө Би үүнийг хэллээ гэв. Тэр ийн айлдаад, чанга дуугаар
— Лазар, гараад ир гэж хашхирав. Үхсэн хүн гар, хөл нь оршуулгын боолтоор
боолттой, нүүр нь алчуураар ороолттой чигээрээ гарч ирэв. Есүс тэдэнд
— Тайлж, түүнийг явуул гэв.
Мариагийнд ирсэн иудейчүүдээс олон хүн Есүсийн хийсэн зүйлийг хараад, Түүнд
итгэжээ. Харин тэдний зарим нь фарисайчууд уруу очиж, Есүсийн хийсэн зүйлийг
тэдэнд хэлцгээв.
Тэгтэл ахлах тахилч нар болон фарисайчууд зөвлөлдөж
— Бид юу хийх вэ? Энэ хүн олон тэмдгийг үйлдэж байна. Хэрэв бид Түүнийг
ингээд орхивол, бүх хүмүүс Түүнд итгэнэ. Тэгвэл ромчууд ирж, манай орныг болон
үндэстнийг маань устгана даа гэцгээв. Харин тэдний нэг болох тэр жил тэргүүн
тахилч болсон Каиаф тэдэнд
— Та нар юу ч мэдэхгүй, мөн бүх үндэстнээрээ мөхөхгүйн тулд ард түмний төлөө
нэг хүн үхэх нь дээр гэдгийг ч бодохгүй байна гэж хэлэв. Тэр энэ үгсийг өөрийн
санаагаар хэлээгүй. Харин тэр жилийн тэргүүн тахилч байсан учир тэрээр Есүсийн
үндэстнийхээ төлөө үхэх тухай болон Түүний зөвхөн үндэстнийхээ төлөө бус,
харин Бурханы тарсан хүүхдүүдийг бөөгнүүлж нэгтгэхийн төлөө үхэх тухай эш
үзүүлжээ. Энэ өдрөөс тэд Есүсийг алахаар төлөвлөв.
Тиймээс Есүс иудейчүүдийн дунд дахиж илээр явсангүй. Харин тэндээс цөлийн
ойролцоох нутаг уруу явж, Ефрайм гэдэг хотод очжээ. Тэнд шавь нарынхаа хамт
үлдэв. Иудейчүүдийн Дээгүүр Өнгөрөх баяр ойртсон байлаа. Олон хүн
өөрсдийгөө ариусгахаар Дээгүүр Өнгөрөх баяраас өмнө нутгаасаа Иерусалим уруу
иржээ. Тэд Есүсийг хайж, сүм дотор байхдаа өөр хоорондоо
— Та нар юу гэж бодож байна? Тэр баяр дээр ирэх болов уу? хэмээн ярьж байлаа.
Ахлах тахилч нар болон фарисайчууд хэрэв Түүний хаана байгааг мэдсэн хүн
байвал Есүсийг бариулахаар энэ тухай мэдэгдэх ѐстой гэсэн зарлиг буулгасан байв.

Тэгээд Дээгүүр Өнгөрөх баяраас зургаан өдрийн өмнө Есүс Бетанд иржээ. Тэнд
Есүсийн үхлээс амилуулсан Лазар байлаа. Тэд тэнд Есүст зоог бэлдэж, Марта
үйлчилж байв. Харин Есүстэй хамт тухлан сууж байсан хүмүүсийн нэг нь Лазар байв.
Тэгтэл Мариа маш үнэтэй цэвэр нардын нэг литра үнэрт тос аваад, Есүсийн хөлийг
тослож, үсээрээ хөлийг нь арчив. Гэр нь тосны анхилам үнэрээр дүүрлээ. Харин
Есүсийн шавь нарын нэг буюуТүүнийг барьж өгөхийг бодож байсан Искариотын
Иудас
— Яагаад энэ тосыг гурван зуун денараар зарж, ядууст өгсөнгүй вэ? гэв. Тэрээр
ядуусын талаар санаа тавьсандаа бус, харин хулгайч байсан болохоор тэгж хэлжээ.
Тэр мөнгөний хүүдийг барьж, дотор нь хийснийг нь авчихдаг байжээ. Тэгтэл Есүс
— Түүнийг орхи. Миний оршуулгын өдөрт зориулж Мариа үүнийг хадгалаг. Учир нь
та нар үргэлж ядуустай цуг байна. Харин та нар Надтай үргэлж цуг байхгүй гэж
айлдав.
Үй олон иудейчүүд Есүсийг тэнд байгааг мэдээд зөвхөн Есүсийн төлөө биш, харин
Түүний үхлээс амилуулсан Лазарыг бас үзэхээр иржээ. Харин ахлах тахилч нар
мөн Лазарыг алахаар зөвлөлдөв. Учир нь Лазараас болж иудейчүүдээс олон хүн
явж, Есүст итгэж байлаа.
Маргааш нь баярт ирсэн үй олон хүн Есүсийг Иерусалим уруу ирж явааг сонсоод,
далдуу модны мөчрийг барьж, Түүнийг угтахаар гарч,
— Хосанна! Эзэний нэрээр Ирэгч, Израилийн Хаан ерөөлтэй еэ! гэж хашхиралдаж
байлаа. Есүс залуу илжиг олж унасан байв. Энэ нь «Сионы охин оо, бүү ай!
Харагтун, Хаан чинь илжигний дудран унаад ирж байна» гэж бичигдсэнчлэн болов.
Шавь нар нь эдгээр зүйлсийг анхандаа ойлгоогүй ажээ. Харин Есүсийг алдарших
үед эдгээр нь Түүний тухай бичсэн байсныг, мөн хүмүүс Түүнд эдгээрийг үйлдсэн
гэдгийг нь санажээ. Есүс Лазарыг булшнаас дуудаж, үхэгсдээс амилуулахад нь
Түүнтэй хамт байсан олон түмэн Есүсийг гэрчилж байлаа. Тиймээс олон түмэн
Есүсийн эдгээр тэмдгийг үйлдсэнийг сонссон тул Түүнийг угтав. Тэгтэл
фарисайчууд өөр хоорондоо
— Хараач, та нарын үйлс ямар ч ашиг алга. Харцгаа, Түүний араас бүгд дагалаа
гэцгээв.
Баяраар Бурханд мөргөхөөр ирсэн хүмүүсийн дунд хэдэн Грек хүн байлаа. Тэд
Галилын Бетсайдын Филип уруу очиж, түүнээс
— Эзэнтэн, бид Есүсийг хармаар байна гэж гуйсанд Филип явж Андрейд хэлэв.
Андрей, Филип нар явж Есүст дуулгав. Есүс тэдэнд
— Хүний Хүүгийн алдарших цаг нь ирлээ. Үнэнээр, үнэнээр Би та нарт хэлье.
Хэрэв улаан буудайн үр газар унаад үхэхгүй бол тэр ганцаараа үлдэнэ. Харин хэрвээ
тэр үхвэл олон үр бий болгоно. Өөрийн амийг хайрлагч хүн түүнийгээ алдана. Энэ
ертөнцөд өөрийн амийг үзэн яддаг хүн түүнийгээ мөнх аминд хүртэл хамгаалах
болно. Хэрэв Надад үйлчлэх хүн байвал, Намайг дага. Хаана Би байна, тэнд бас
Миний зарц байх болно. Хэрэв хүн Надад үйлчилбэл, тэр хүнийг Эцэг минь
хүндэлнэ.
Одоо сэтгэл минь шаналж байна. Би юу гэж хэлэх юм бэ? "Аав аа, энэ цагаас
Намайг авраач" гэх үү? Гэвч Би энэ зорилгын төлөө энэ цагт л ирсэн. Аав аа,
нэрээ алдаршуулаач гэв. Тэгтэл тэнгэрээс
— Би нэрээ алдаршуулсан. Дахин алдаршуулна гэсэн дуу гарлаа. Тэнд зогсож
байсан хүмүүс үүнийг сонсоод
— Тэнгэр дуутарлаа гэхэд зарим нь
— Тэнгэр элч Түүнтэй ярилаа гэцгээв. Есүс
— Энэ дуу Миний төлөө биш, харин та нарын төлөө гарсан. Одоо энэ ертөнц
шүүтдэх гэж байна. Одоо энэ ертөнцийн захирагч зайлуулагдах болно. Хэрэв Би
газраас өргөгдвөл, бүх хүнийг Өөртөө татна хэмээн айлдлаа. Тэр Өөрөө ямар
үхлээр үхэхээ онцолж үүнийг хэлжээ. Хурсан олон Түүнд
— Христ мөнхөд байна гэж бид хуулиас сонссон атал Та "Хүний Хүү өргөгдөх ѐстой"
гэж яаж ярьж чадна вэ? Энэ Хүний Хүү нь хэн бэ? гэв. Есүс тэдэнд
— Хоромхон хутацаанд гэрэл нь та нарын дунд байна. Та нарыг харанхуй нөмрөн
авахгүйн тулд гэрэлтэй байх зуураа явагтун. Харанхуйд явагч хүн хаашаа яваагаа
мэдэхгүй. Гэрэлтэй байх зуураа та нар гэрэлд итгэгтүн. Тэгвэл та нар гэрлийн
хөвгүүд болно гэлээ.
Есүс ийн айлдсаны дараа тэднээс салан явж нуугдав. Хэдийгээр Есүс тэдний
өмнө өдий олон тэмдгийг үйлдсэн боловч тэд Түүнд итгэхгүй байлаа. Энэ нь эш
үзүүлэгч Исаиагийн «Эзэн, бидний мэдээнд хэн итгэсэн бэ?
Эзэний мутар хэнд илчлэгдсэн бэ?» гэж хэлсэн үг биелэгдэхийн тулд ажээ. Тиймээс ч тэд итгэж чадаагүй юм. Учир нь Исаиа бас «Тэр тэдний нүдийг сохолж,
зүрхийг нь хатуу болгосон. Ингэснээр тэд нүдээрээ харж, зүрхээрээ ухаарч, эргэж
буцахгүй бөгөөд Би тэднийг эдгээхгүй юм» гэсэн. Исаиа Түүний цог жавхланг
харж, Түүний тухай ярьсан учраас эдгээрийг хэлсэн ажээ. Хэдий тийм боловч
захирагчдаас олон хүн Есүст итгэсэн билээ. Гэвч тэд фарисайчуудаас болж Түүнийг
илээр хүлээн зөвшөөрсөнгүй. Тэд синагогаас хөөгдөх вий гэсэндээ тэгжээ. Учир
нь тэд хүний аддрыг Бурханы алдраас илүү таалсан юм.
Есүс хашхиран
— Надад итгэгч хүн Надад итгэж байгаа биш, харин Намайг Илгээгчид итгэж байгаа
юм. Намайг харагч хүн Намайг илгээсэн Нэгэнийг харж байна. Надад итгэдэг
хүн бүрийг харанхуйд байлгахгүйн тулд Би ертөнцөд гэрэл болон ирсэн. Хэрэв
Миний үгийг сонсоод үл сахьдаг хүн байвал, Би түүнийг шүүхгүй. Учир нь Би
ертөнцийг шүүхийн тулд бус, харин ертөнцийг аврахын тулд ирсэн юм. Намайг
голж, Миний үгийг хүлээж авдаггүй хүнийг шүүх шүүгч бий. Миний хэлсэн үг эцсийн
өдөрт түүнийг шүүнэ. Яагаад гэвэл Би Өөрийн санаагаар яриагүй, харин юу хэлж,
юу ярих тушаалыг Намайг илгээсэн Эцэг Өөрөө Надад өгсөн юм. Түүний тушаал
бол мөнх амьмөн гэдгийг Би мэднэ. Тиймээс Миний хэлж байгаа зүйлс нь Эцэгийн
Надад хэлж байгааг Би хэлж байгаа юм гэж айлдлаа.

Дээгүүр Өнгөрөх Баяраас өмнө Есүс энэ ертөнцөөс салж Эцэг уруугаа очих цаг
нь болсныг мэдээд, дэлхийд байгаа Өөрийн хүмүүсийг хайрлан, тэднийг эцэст нь
хүртэл хайрлав. Оройн зоогийн үеэр Есүсийг бариулах санааг Симоны хүү
Искариотын Иудасын зүрхэнд диавол хэдийнээ хийсэн байлаа. Эцэг нь бүх юмаа
Өөрийнх нь мутарт өгснийг болон Бурханаас ирээд Бурхан уруу буцан явж байгаагаа
Есүс мэдээд, зоогийн ширээнээс босож, гадуур хувцсаа тайлаад, алчуур авч
бүслэв. Тэгээд саванд ус хийж, шавь нарынхаа хөлийг угаагаад, бүсэлсэн
алчуураараа арчиж эхлэв. Есүс Симон Петр уруу ирэхэд Петр Түүнд
— Эзэн, Та миний хөлийг угаах гэж үү? гэв. Есүс түүнд хариулан
— Чи Миний юу хийж байгааг одоо мэдэхгүй. Харин чи хожим ойлгоно гэлээ. Петр
Түүнд
— Та миний хөлийг хэзээ ч угаахгүй шүү гэсэнд Есүс
— Хэрэв Би чамайг утаахгүй бол чи Надад хамаагүй болно гэлээ. Тэгтэл Симон
Петр Түүнд
— Эзэн, зөвхөн хөлийг минь ч биш, бас гар, толгойг минь угаагаач гэж хэлэв. Есүс
— Биеэ угаасан хүн хөлөө л угаах хэрэгтэй. Тэгвэл гүйцэд цэвэрхэн байна. Та нар
цэвэр байна. Гэхдээ та нар бүгдээрээ биш шүү гэлээ. Учир нь Есүс Өөрийг
ньбарьж өгөх нэгнийг мэдэж байсан тул "Та нар бүгдээрээ цэвэр биш шүү" гэж
айлджээ.
Тэгээд Тэр тэдний хөлийг угаасны дараа гадуур хувцсаа авч, дахин тухлан
суугаад тэдэнд
— Та нарт Би юу хийж өгснийг мэдэж байна уу? Та нар Намайг Багш, Эзэн гэж
дууддаг. Та нар зөв ярьж байна. Учир нь Би үнэхээр мөн. Тэгвэл Би Эзэн, Багш
байтлаа та нарын хөлийг угаасан бол та нар мөн нэг нэгнийхээ хөлийг угаах ѐстой.
Учир нь Миний та нарт юу хийснийг та нар бас хийх хэрэгтэй гэж Би ийм жишээ
үзүүлсэн юм. Үнэнээр, үнэнээр Би та нарт хэлье. Боол нь эзнээсээ агуу биш, мөн
илгээгдэгч нь илгээгчээсээ агуу биш юм. Хэрэв та нар эдгээрийг мэдэж, үйлдвэл
ерөөлтэй. Би та нарын бүгдийн чинь тухай яриагүй. Сонгосон нэгнээ Би мэднэ.
Харин энэ нь "Миний талхыг идэгч нь Миний эсрэг өсгийгөө өргөв" гэж бичигдсэн
Судрыг биелүүлэхийн тудд юм. Үүнийг биелэхээс өмнө Би одооноос та нарт ярьж
байна. Энэ нь биелэх үед "Би байдаг" гэдэгт та нарыг итгүүлэхийн тулд билээ. Үнэнээр, үнэнээр Би та нарт хэлье. Миний илгээдэг хэнийг боловч хүлээн авч буй хун
Намайг хүлээн авдаг. Намайг хүлээн авдаг хүн Намайг Илгээгчийг хүлээн авдаг гэж
айлдлаа.
Есүс эдгээрийг хэлээд, сүнс нь шаналж эхлэн, гэрчилж
— Унэнээр, үнэнээр Би та нарт хэлье. Та нарын нэг Намайг барьж өгнө гэлээ. Түүний хэний тухай ярьж буйг мэдэх гэж гайхшран, шавь нар нь бие бие уруугаа
харж эхлэв. Түүний шавь нарын нэг болох Есүсийн хайрласан хүн Есүсийн
цээжийг налаад сууж байлаа. Тэгтэл Симон Петр түүн уруу дохиж,
— Түүний хэний тухай хэлж байгааг бидэнд хэлээч гэв. Тэр Есүсийн цээжийг
налсан хэвээр
— Эзэн, тэр хэн юм бэ? гэсэнд Есүс
— Энэ талхыг Би дүрээд хэнд өгнө, тэр хүн нь мөн гэж айлдаад, талхны хэлтэрхийг
дүрж аваад Искариотын Симоны хүү Иудаст өгчээ. Дараа нь түүнд Сатан шүглэв.
Тэгтэл Есүс Иудаст
— Чи хийх гэж байгаа юмаа түргэн хий гэлээ. Харин тухлан суугчдын хэн нь ч
Есүсийн юуны улмаас тэгж хэлснийг мэдсэнгүй. Зарим нь Иудаст мөнгөний
хүүдий байсан тул Есүс түүнд "Баярт зориулан бидэнд хэрэгтэй юмыг худалдан ав"
эсвэл, "Ядууст ямар нэгэн юм өг" гэсэн байх гэж боджээ. Тэгээд Иудас талхны
хэлтэрхийг аваад тэр даруй гарч явлаа. Тэгэхэд шөнө байв.
Иудасыг гарсны дараа Есүс
— Одоо Хүний Хүү алдаршлаа. Бурхан Түүгээр алдаршлаа. Хэрэв Бурхан Түүгээр
алдаршсан бол Бурхан Өөрийнхөө дотор Түүнийг бас аддаршуулна. Даруй Түүнийг
алдаршуулна. Бяцхан хүүхдүүд ээ, Би та нартай хамт хоромхон зуур байна. Та
нар Намайг хайх болно. Би иудейчүүдэд "Би хаашаа явна, тийшээ та нар ирж
чадахгүй" гэж хэлснийхээадил одоо мөн та нарт хэлж байна. Би та нарт бие биеэ
хайрлагтун, Би та нарыг яаж хайрласны адил та нар мөн бие биеэ хайрлагтун гэсэн
шинэ тушаал өгч байна. Хэрэв та нар бие биеэ хайрлах юм бол үүгээр чинь бүх
хүн та нарыг Миний шавь нар мөн гэдгийг мэдэх болно гэж хэллээ.
Симон Петр Түүнд
— Эзэн, Та хаашаа явах юм бэ? гэхэд Есүс
— Миний явах газар уруу чи одоо Намайг дагаж чадахгүй. Харин чи хожим дагана
гэлээ. Петр Түүнд
— Эзэн, би Таныг яагаад одоо дагаж чадахгүй гэж? Би Таны төлөө амиа зориулъя
гэж хэлэхэд Есүс
— Миний төлөө чи амиа зориулна гэж үү? Үнэнээр, үнэнээр Би чамд хэлье. Тахиа
донгодохоос өмнө чи Намайг гурван удаа үгүйсгэх болно.

Та нар зүрхээ бүү зовоо. Бурханд итгэ, мөн Надад итгэ. Миний Эцэгийн гэрт
орон байр олон бий. Хэрэв тийм биш байсан бол Би та нарт хэлэх байсан. Би та нарт
орон байр бэлдэхээр явна. Хэрэв Би явж та нарт орон байр бэлдвэл, дахин ирж, та
нарыг Өөртөө авна. Би хаана байна, та нар мөн тэнд байх болно. Миний явах
газарт очих замыг та нар мэднэ гэж айлдав. Томас Түүнд
— Эзэн, бид Таны хаашаа явахыг мэдэхгүй. Бид тэр замыг яаж мэдэх вэ? гэсэнд Есүс
— Би бол зам, үнэн, амь мөн. Хэн ч Надаар дамжилгүйгээр Эцэгт хүрэхгүй. Хэрэв
та нар Намайг мэдсэн бол Миний Эцэгийг ч мөн мэдэх байсан. Одооноос эхлэн та
нар Түүнийг мэдэж, Түүнийг харлаа гэлээ. Филип Түүнд
— Эзэн, бидэнд Эцэгээ харуулаач. Энэ л бидэнд хангалттай гэв. Есүс
— Би та нартай ийм удаан хамт байхад, чи Намайг таньсангүй гэж үү, Филип ээ?
Намайг харсан хүн Эцэгийг харсан. Гэтэл "Бидэнд Эцэгээ харуулаач" гэж чи яаж
хэлнэ вэ? Би Эцэгийн дотор, Эцэг Миний дотор байгаа гэдэгт чи итгэхгүй байна
уу? Миний та нарт хэлж байгаа үгсийг Би Өөрийн санаагаар хэлээгүй. Харин Миний
дотор оршигч Эцэг Өөрийнхөө ажлуудыг хийж байгаа юм. Би Эцэгийн дотор, Эцэг
Миний дотор байгаа гэдэгт Надад итгэгтүн. Эс бөгөөс үйлсийн учир итгэгтүн. Үнэнээр, үнэнээр Би та нарт хэлье. Надад итгэдэг хүн Миний хийдэг ажлуудыг бас
хийх бөгөөд эдгээрээс агуу ажлуудыг ч хийх болно. Яагаад гэвэл Би Эцэгтээ очно. Та нар Миний нэрээр юуг ч гуйсан, Эцэг Хүүгээрээ алдаршуулагдахын тулд Би
түүнийг хийнэ. Хэрэв та нар Миний нэрээр юуг ч Надаас гуйвал, Би түүнийг чинь
хийнэ. Хэрэв та нар Намайг хайрладаг бол, Миний тушаалуудыг сахь. Би
Эцэгээсээ гуйхад, Тэр та нарт өөр Туслагчийг өгнө. Тэр нь та нартай үүрд хамт
байна. Тэр бол үнэнийСүнс мөн бөгөөд Түүнийг харахгүй, мэдэхгүйгээсээ болж,
ертөнц Түүнийг хүлээж авч чадахгүй. Харин та нар Түүнийг мэднэ. Яагаад гэвэл Тэр
та нартай хамт үргэлж байх бөгөөд та нарын дотор байна. Би та нарыг өнчрүүлж
орхихгүй. Би та нар уруу ирнэ. Хэсэг хугацааны дараа ертөнц Намайг дахиж
харахгүй. Харин та нар Намайг харна. Яагаад гэвэл Би амьд байна. Та нар ч амьд
байна. Би Өөрийн Эцэг дотор, та нар Миний дотор, Би та нарын дотор байхыг та
нар тэр өдөр мэдэх болно. Миний тушаалуудыг сахьдаг хүн Намайг хайрлагч мөн.
Намайг хайрладаг хүн Миний Эцэгт хайрлагдана. Би тэр хүнийг хайрлаж, Өөрийгөө
түүнд илчилнэ гэж хэллээ. Иудас (Искариотын биш) Түүнд
— Эзэн, Та бидэнд Өөрийгөө илчлэх атлаа яагаад ертөнцөд илчлэхгүй юм бэ? гэж
асуухад Есүс
— Хэрэв хэн нэг нь Намайг хайрлавал, тэр хүн Миний үгийг сахина. Миний Эцэг
түүнийг хайрлана. Бид тэр хүн уруу очиж, түүнтэй хамт Өөрсдийн орон байраа
байгуулна. Намайг хайрладаггүй хүн Миний үгийг сахьдаггүй. Та нарын сонсож
байгаа үг Минийх биш, харин Намайг илгээсэн Эцэгийнх билээ.
Би та нартай хамт байхдаа энэ бүгдийг хэллээ. Харин Туслагч буюу Миний
нэрээр Эцэгийн минь илгээх Ариун Сүнс та нарт бүх зүйлсийг заах бөгөөд Миний та
нарт хэлсэн бүгдийг сануулах болно. Амар амгаланг Би та нарт үлдээнэ. Би
Өөрийн амар амгалангаа та нарт өгнө. Ертөнцийн өгдгөөс өөр юмыг Би та нарт өгч
байна. Та нар зүрхээ бүү зовоо. Бүү ай. "Би яваад, та нар уруу ирнэ" гэж Миний
хэлснийг та нар сонслоо. Хэрэв та нар Намайг хайрласан бол Эцэгтээ очиж байгаад
минь баярлах байсан. Яагаад гэвэл Эцэг Надаас илүү агуу юм. Энэ нь тохиолдох
үед та нарыг итгүүлэхийн тулд үүнийг тохиолдохоос өмнө та нарт Би одоо хэллээ. Би та нартай олон юм дахиж ярихгүй. Учир нь ертөнцийн захирагч ирж байна. Түүний
юу нь ч Миний дотор байхгүй. Харин Би Эцэгээ хайрлаж, Эцэгийн Надад
тушаасан ѐсоор хийдгээ ертөнцөд мэдүүлнэ. Босоцгоо. Эндээс явцгаая.

Би бол усан үзмийн жинхэнэ мод, Эцэг минь усан үзэм тариалагч билээ. Миний дотор байгч жимс ургуулдаггүй мөчир бүрийг Тэр авч хаяна. Жимс ургуулдаг
мөчир бүрийг их жимстэй болгохын тулд Тэр тайрч арчилдаг. Миний хэлсэн үгнээс
болж та нар хэдийнээ цэвэр болжээ. Миний дотор байгтун. Би ч та нарын дотор
байна. Усан үзмийн модонд холбогдохгүй юм бол мөчир өөрөөсөө жимс ургуулж
чадахгүйн адил хэрэв та нар Миний дотор байхгүй бол тийм байх болно. Би бол
усан үзмийн мод, та нар бол мөчрүүд. Хүн Миний дотор байж, Би мөн түүний дотор
байвал, тэр хүн их жимс ургуулна. Учир нь Надаас салангид байвал та нар юу ч хийж
чадахгүй.
Хэрэв хэн нэг нь Миний дотор байхгүй бол мөчир мэт хаягдаж, хувхайрна. Хүмүүс
тэдгээр мөчрүүдийг түүж, галд хаяхад шатна. Хэрэв та нар Миний дотор, Миний үгс
та нарын дотор байвал та нар юу хүссэнээ гуй. Тэгвэл та нарын төлөө биелэх болно.
Та нарын их жимс ургуулснаар Эцэг минь алдаршуулагдана. Ийнхүү та нар Миний
шавь нар байх болно. Эцэг Намайг яаж хайрласан шиг Би бас та нарыг хайрласан.
Миний хайр дотор байгтун. Би Эцэгийнхээ тушаалыг сахьж, Түүний хайр дотор
байдгийн адил, та нар Миний тушаалыг сахивал Миний хайр дотор байх болно. Миний баяр баясгалан та нар дотор байж, та нарын баяр баясгалан нь дүүрэн
болохын тулд энэ бүхнийг Би та нарт хэлэв. Би та нарыг яаж хайрласан шиг та
нар бие биеэ хайрлагтун. Энэ бол Миний тушаал. Нөхдийнхөө төлөө амиа
зориулахаас өөр агуу хайр байхгүй. Хэрэв та нар Миний тушаасныг хийвэл, та нар
Миний нөхөд мөн. Би та нарыг боолууд хэмээн дахиж дуудахгүй. Учир нь
эзнийхээ юу хийж байгааг боол мэддэггүй юм. Харин Би та нарыг анд нөхөд хэмээн
дуудав. Учир нь Би Эцэгээсээ сонссон бүхнээ та нарт мэдүүлсэн билээ. Та нар
Намайг сонгоогүй, харин Би та нарыг сонгосон. Та нарыг явж, жимс ургуулж, та
нарын үр жимс үүрд байгаасай гэсэндээ Би та нарыг томилсон. Ингэснээр Миний
нэрээр та нар Эцэгээс юуг ч гуйсанТэр та нарт өгөх юм. Би та нарт үүнийг тушаая.
Та нар бие биеэ хайрлагтун. Хэрэв ертөнц та нарыг үзэн ядвал, та нараас өмнө
Намайг үзэн ядсаныг нь мэдэгтүн. Хэрэв та нар ертөнцийнх байсан бол, ертөнц
өөрийнхнийгөө хайрлахсан. Харин та нар ертөнцийнх биш, гагцхүү Би та нарыг
ертөнцөөс сонгосон юм. Тиймээс ертөнц та нарыг үзэн яддаг. "Боол эзнээсээ илүү
агуу биш" гэж Би та нарт хэлснийг санагтун. Хэрэв тэд Намайг хавчсан бол, та нарыг
бас хавчих болно. Хэрэв тэд Миний үгийг сахьсан бол, та нарынхыг бас сахих болно.
Харин тэд Миний нэрээс болж та нарт энэ бүгдийг хийх болно. Учир нь тэд
Намайг илгээсэн Нэгэнийг мэдэхгүй юм. Хэрэв Би ирж, тэдэнд хэлээгүйсэн бол,
тэд гэм буруугүй байх байсан. Харин одоо тэд өөрсдийн нүгэлд шалтаг байхгүй
боллоо. Намайг үзэн яддаг хүн Миний Эцэгийг ч мөн үзэн яддаг. Хэрэв Би өөр
хэний ч хийгээгүй ажлуудыг тэдний дунд хийгээгүйсэн бол, тэд гэм буруугүй байх
байсан. Харин одоо тэд Намайг болон Эцэгийг минь үзээд, хоѐуланг минь үзэн ядаж
байна. Харин "Тэд шалтгаангүйгээр Намайг үзэн ядсан" гэж тэдний Хуульд
бичигдсэн үг биелэгдэхийн тулд тэд үүнийг үйлдсэн.
Би Эцэгээсээ та нар уруу Туслагчийг илгээнэ. Тэр бол Эцэгээс гарах үнэний Сүнс
мөн. Тэр ирэхдээ Миний тухай гэрчилнэ. Та нар эхнээсээ Надтай хамт байсан тул
бас гэрчилнэ.

Та нарыг бүдрэхээс хамгаалахын тулд эдгээр зүйлсийг Би та нарт хэллээ. Тэд
та нарыг синагогаас хөөнө. Харин та нарыг алах хүн бүр өөрийгөө Бурханд үйлчилж
байна гэж бодох цаг ирж байна. Тэд Эцэгийг болон Намайг мэдээгүй учраас тийм
юм хийх болно. Тэдний цаг ирэх үед та нарт тэдний тухай ярьсныг сануулахын
тулд Би эдгээрийг хэлсэн юм. Би та нартай хамт байсан учир үүнийг та нарт эхлээд
хэлээгүй. Харин одоо Би Намайг Илгээгч уруу явж байна. Гэтэл та нарын нэг нь ч
Надаас "Та хаашаа явж байна?" гэж асуухгүй байна. Харин Би эдгээрийг та нарт
хэлсэн учраас та нарын зүрх сэтгэл уй гашуугаар дүурэв. Харин Би та нарт үнэнийг
хэлж байна. Миний явах нь та нарт хэрэгтэй. Хэрэв Би явахгүй бол Туслагч та нар
уруу ирэхгүй. Харин Би явбал Өөрөө Түүнийг та нар уруу илгээнэ. Тэр ирэхдээ
нүгэл, зөвт байдал хийгээд шүүлтийн талаар ертөнцийг зэмлэнэ. Нүглийн хувьд,
учир нь тэд Надад итгэдэггүй. Зөвт байдлын хувьд, учир нь Би Эцэгтээ очно. Та
нар Намайг дахиж харахгүй. нШүүлтийн хувьд, учир нь энэ ертөнцийн захирагч
шүүгдсэн юм. Та нарт хэлэх зүйл Надад олон бий ч та нар одоо тэдгээрийг
даахгүй. Харин үнэний Сүнс болох Тэр ирэхдээ та нарыг бүх үнэн уруу удирдана.
Учир нь Тэр Өөрийн санаагаар биш харин алив сонссон юмаа ярина. Ирэх зүйлийг
Тэр та нарт мэдүүлнэ. Тэр Намайг алдаршуулна. Яагаад гэвэл Тэр Минийхийг
авч, түүнийгээ та нарт мэдүүлнэ. Эцэгт байгаа бүх юмс Минийх. Тиймээс "Тэр
Минийхийг авч, түүнийгээ та нарт мэдүүлнэ" гэж Би хэлсэн билээ. Тун удахгүй та
нар Намайг цаашид харахгүй. Мөн дахин тун удахгүй та нар Намайг харна гэж
айлдлаа. Тэгтэл шавь нарын зарим нь бие биесдээ
— "Тун удахгүй та нар Намайг харахгүй. Мөн дахин тун удахгүй та нар Намайг
харна", "Учир нь Би Эцэгтээ очно" гэж Тэр бидэнд юу хэлнэ вэ? хэмээн ярив. Тэгээд тэд
— "Тун удахгүй" гэсэн нь юу юм бол? Түүний юу яриад байгааг бид мэдэхгүй юм
гэлээ. Тэд юм асуухыг хүсээд байгааг Есүс мэдээд
— "Тун удахгүй та нар Намайг харахгүй. Мөн дахин тун удахгүй та нар Намайг харна"
гэсний талаар та нар хамтдаа тунгаан бодно уу? Үнэнээр, үнэнээр Би та нарт
хэлье. Та нар уйлна, гашуудна. Харин ертөнц баярлах болно. Та нар уй гашуу болно.
Гэвч уй гашуу чинь баяр баясгалангаар солигдох болно. Эмэгтэй хүн төрөхдөө
зовдог. Яагаад гэвэл цаг нь ирсэн юм. Харин хүүхдээ төрүүлэхдээ, ертөнцөд нэгэн
хүн мэндэлсэнд баярлан дахиж зовлонгоо санадаггүй. Тиймээс одоо та нар уй
гашуу боловч Би та нартай дахин уулзана. Та нарын зүрх баярлана. Та нарын баяр
баясгалангхэн ч та нараас булаахгүй. Тэр өдөр та нар Надаас юуны ч тухай
асуухгүй. Үнэнээр, үнэнээр Би та нарт хэлье. Хэрэв та нар Миний нэрээр Эцэгээс
минь юу ч гуйвал Тэр түүнийг чинь өгнө. Одоо болтол та нар Миний нэрээр юу ч
гуйгаагүй. Гуйгтун. Та нарын баяр баясгалан дүүрэн болгогдохын тулд та нар хүлээн
авна.
Энэ бүхнийг Би та нарт зүйрлэлээр ярьсан. Гэвч дахин зүйрлэлээр ярихаа болих
цаг ирж байна. Харин Эцэгийнхээ тухай та нарт шууд хэлнэ. Тэр өдөр та нар
Миний нэрээр гуйх болно. Би та нарын өмнөөс Эцэгээсээ гуйна гэж байгаа юм биш.
Учир нь Эцэг Өөрөө та нарыг хайрладаг. Яагаад гэвэл та нар Намайг хайрласан
бөгөөд Бурханаас ирсэн гэдэгт итгэсэн билээ. Би Эцэгээсээ ертөнцөд ирсэн. Би
дахин ертөнцийг орхиж, Эцэг уруугаа явна хэмээн айлдлаа. Түүний шавь нар
— Одоо Та зүйрлэл ашиглалгүй шууд ярьж байна. Та бүх юмыг мэдэж, хэн ч
Таныг шалгаах шаардлагагүй юм гэдгийг бид одоо мэдлээ. Үүгээр чинь бид Таныг
Бурханаас ирсэн гэдэгт итгэж байна гэв. Есүс тэдэнд
— Та нар одоо итгэж байна уу? Үзэгтүн, та нар тарцгааж, хүн бүр өөр өөрсдийн
гэрт харьж Намайг ганцааранг минь орхих цаг ирж байна. Энэ цаг аль хэдийнээ
иржээ. Гэсэн хэдий ч Би ганцаараа биш. Учир нь Эцэг Надтай хамт байдаг. Миний
дотор та нарыг амар амгалан байг гэж Бита нарт эдгээр зүйлсийг хэллээ. Ертөнцөд
та нар зовлонтой байна. Гэвч зоригтой байгтун. Би ертөнцийг ялсан гэж айлдлаа.

Ингэж хэлээд, Есүс тэнгэр өөд мэлмий өргөн
— Аав аа, цаг нь ирлээ. Таныг Хүү чинь алдаршуулахын тулд Хүүгээ алдаршуулаач.
Таны Надад өгсөн бүх хүнд Хүү чинь мөнх амийг өгөхийн тулд бүх махан биеийг
захирах эрхийг Та Надад өгсөн билээ. Цорын ганц үнэн Бурхан Таныг болон Таны
илгээсэн Есүс Христийг мэдэх нь мөнхийн амь мөн. Хий гэж Надад өгсөн ажлыг
тань гүйцэтгэн Би Таныг газар дээр алдаршуулав. Одоо, Аав аа, ертөнцийг
бүтээхээс өмнө Тантай хамт Надад байсан сүр жавхлангаар Та Намайг Өөрийнхөө
хамт алдаршуулаач. Ертөнцөөс Таны Надад өгсөн хүмүүст Би Таны нэрийг
илэрхийлсэн. Тэд Таных байсан бөгөөд Та тэднийг Надад өгсөн. Тэд Таны үгийг
сахьсан юм. Таны Надад өгсөн алив бүхэн нь Танаас ирсэн гэдгийг одоо тэд мэдэв.
Учир нь Таны Надад өгсөн үтсийг Би тэдэнд өгсөн. Тэдгээрийг тэд хүлээн авч,
Намайг Танаас гарч ирснийг үнэхээр ойлгоод, Таны Намайг илгээсэн гэдэгт итгэсэн
юм. Тэдний төлөө Би гуйж байна. Би ертөнцийн төлөө бус, харин Таны Надад
өгсөн хүмүүсийн төлөө гуйж байна. Учир нь тэд Таных билээ. Миний бүх юм
Таных, Таных бас Минийх. Тэдний дотор Би алдаршуулагдлаа. нцаашид Би
ертөнцөд байхгүй, харин тэдертөнцөд байна. Би Тан уруу очно. Ариун Аав аа,
Бидний адил тэднийг нэг байлгахын тулд Надад өгсөн Өөрийнхөө нэрээр Та тэднийг
хамгаалаач. Би тэдэнтэй хамт байхдаа тэднийг Надад өгсөн Таны нэрээр
хамгаалж байсан. Би тэднийг харгалзсан бөгөөд мөхлийн хүүгээс өөр тэдний нэг нь ч
мөхсөнгүй. Энэ нь Судар биелэгдэхийн тулд болсон аж. Харин одоо Би Тан уруу
очно. Тэдний дотор Миний баяр баясгалан дүүрэн байхын тудд энэ бүхнийг Би
ертөнцөд байхдаа ярьж байна. Би Таны үгийг тэдэнд өгсөн. Би ертөнцийнх биш
адил тэд бас ертөнцийнх биш тул ертөнц тэднийг үзэн ядсан юм. Би Танаас
тэднийг ертөнцөөс аваач гэж гуйхгүй, харин тэднийг муугаас хамгаалаач гэж гуйж
байна. Би ертөнцийнх биш адил тэд бас ертөнцийнх биш. Үнэн дотор тэднийг
ариусгаач. Таны үг бол үнэн мөн. Та Намайг ертөнц уруу илгээсний адил Би
тэднийг мөн ертөнц уруу илгээв. Тэд бас өөрсдөө үнэн дотор ариусгагдахын тулд
Би Өөрийгөө тэдний төлөө ариусгана. Би зөвхөн тэдний төлөө бус, тэдний үгээр
дамжуулан Надад итгэх хүмүүсийн төлөө мөн гуйж байна. Энэ нь Эцэг Та Миний
дотор, Би Таны дотор байгаатай адил, тэд бүтдээрээ нэг байхын тулд бөгөөд мөн
тэд Бидний дотор байж, Таны Намайг илгээсэн гэдэгт ертөнцийг штүүлэхийн тудд
билээ. Бид нэг байдгийн адил тэднийг нэг байлгахын тулд Таны Надад өгсөн
сүржавхланг Би тэдэнд өгсөн билээ. Би тэдний дотор, Та Миний дотор байдаг.
Ингэснээр тэд төгс нэгдэн, Таны Намайг илгээснийг болон Намайг хайрласны адил
тэднийг хайрласныг ертөнц мэдэх болно. Аав аа, Таны Надад өгсөн хүмүүс бас
Миний байх газарт Надтай хамт байж, Миний сүр жавхланг үзээсэй гэж Би хүсэж
байна. Тэр сүр жавхланг Та Надад өгсөн билээ. Учир нь ертөнцийн сууриас өмнө Та
Намайг хайрласан. Зөвт Аав аа, ертөнц Таныг мэдээгүй боловч, Би Таныг мэдсэн.
Мөн Таны Намайг илгээснийг тэд мэдсэн билээ. Би Таны нэрийг тэдэнд
мэдүүлсэн бөгөөд мэдүүлэх болно. Ингэснээр Таны Намайг хайрласан тэр хайр
тэдний дотор байж, Би ч гэсэн тэдний дотор байх юм гэлээ.

Эдгээр үгсийг айлдаад Есүс шавь нарынхаа хамт Кидроны гууг гатлан гарч тэнд
байдаг цэцэрлэгт очин, тийшээ оров. Есүсийг барьж өгсөн Иудас ч мөн энэ газрыг
мэддэг байжээ. Учир нь Есүс тэнд шавь нартайгаа олонтаа цугладаг байв. Тэгтэл
Иудас цэргийн баг, ахлах тахилч нар болон фарисайчуудаас харуулуудыг нь дагуулж
ирэв. Тэд дэнлүү, бамбар, зэвсэг барин хүрч ирлээ. Есүс Өөрт нь тулгарах энэ
бүгдийг мэдэж байсан бөгөөд урагш гарч тэднээс
— Та нар хэнийг эрнэ вэ? гэж асуув. Тэд Түүнд
— Назарын Есүсийг гэж хариулахад Есүс
— Би байна гэв. Түүнийг барьж өгсөн Иудас ч мөн тэдэнтэй хамт зогсож байлаа. Тэгээд Есүсийг "Би байна" гэж хэлэхэд хүмүүс ухарч газар унацгаав. Есүс дахин
— Та нар хэнийг эрнэ вэ? гэж асуусанд тэд
— Назарын Есүсийг гэлээ. Есүс
— "Би байна" гэж Би та нарт хэлсэн. Хэрэв та нар Намайг эрж байгаа юм бол энэ
хүмүүсийг явуул гэсэн нь "Таны Надад өгсөн хүмүүсээс нэгийг нь ч Би алдаагүй"
гэж Түүний айлдсан үг биелэгдэхийн тулд юм. Симон Петр илдээ сугалж, тэргүүн
тахилчийн боолын баруун чихийг тас цавчив. Тэр боолын нэрийг Малх гэдэг ажээ. Тэгтэл Есүс Петрт
— Илдээ хуйнд нь хий. Эцэгийн Надад өгсөн аяганаас Би уухгүй байх гэж үү? гэв.
Ингээд баг цэрэг, мянгатын дарга болон иудейчүүдийн харуулууд Есүсийг барьж
хүлээд, эхлээд Түүнийг Аннас уруу авч ирэв. Учир нь Аннас бол тэр жилийн
тэргүүн тахилч Каиафын хадам эцэг байсан юм. Каиаф бол ард түмний төлөө нэг
хүн үхэх нь дээр гэж иудейчүүдэд зөвлөсөн тэр хүн билээ.
Симон Петр бас өөр нэг шавь нь Есүсийг дагав. Тэр шавь тэргүүн тахилчийг
таньдаг тул тэдний хашаанд Есүсийн хамт оров. Харин Петр хаалганы гадаа
үлдэв. Тэгтэл тэргүүн тахилчийн танил нөгөө шавь гарч ирээд, үүдний сахиултай
ярилцаад, Петрийгдотогш оруулав. Үүдийг сахьж байсан шивэгчин Петрт
— Чи энэ хүний шавь нарын нэг нь биш бил үү? гэхэд тэр
— Би биш ээ гэв. Хүйтэн байсан тул боолууд, харуулууд модны нүүрс түлж
дулаацан зогсож байлаа. Петр ч мөн тэдний хамт тэнд зогсоод дулаацаж байв.
Тэргүүн тахилч Есүсээс шавь нарынх нь тухай, мөн сургаалынх нь тухай асууж
шалгаав. Есүс
— Би ертөнцөд ил ярьсан. Би үргэлж бүх иудейчүүдийн цугладаг синагогт болон
сүмд сургаал зааж байсан. Би нууцаар юу ч яриагүй. Та яагаад Надаас асууна вэ?
Миний юу ярьсныг сонссон хүмүүсээс асуу. Харагтун, тэд Миний юу ярьсныг мэднэ
гэж айлдтал дэргэд нь зогсож байсан харуул Есүсийг алгадаж
— Чи тэргүүн тахилчид ингэж хариулдаг юм уу? гэлээ. Есүс Түүнд
— Хэрэв Би буруу ярьсан бол бурууг нь гэрчил. Хэрэв зөв ярьсан бол, чи юунд
Намайг цохино вэ? гэв. Тэгээд Аннас Есүсийг хүлээтэйгээр нь тэргүүн тахилч
Каиаф уруу илгээв.
Симон Петр дулаацаад зогсож байтал хүмүүс түүнд
— Чи чинь Түүний шавь нарын нэг нь биш бил үү? гэсэнд тэр үүнийг үгүйсгэн
— Би биш ээ гэв. Тэргүүн тахилчийн боолуудын нэг, Петрт чихээ цавчуулсан
хүний хамаатан
— Чамайг Түүнтэй хамт цэцэрлэгт байхыг чинь би хараагүй бил үү? гэж хэллээ. Үүнийг Петр дахин үгүйсгэсэн тэр даруйд тахиа донгодов.
Тэд Есүсийг Каиафынхаас амбан захирагчийн ордонд аваачив. Тэгэхэд эрт
байлаа. Харин тэд биеэ бузарлахгүй байж Дээгүүр Өнгөрөх баярын зоогийг идэхийн
тудд ордонд орсонгүй. Тиймээс Пилат гадагш гарч тэдэн уруу ирээд
— Та нар энэ Хүнийг юу гэж буруутгаж байгаа юм бэ? гэхэд тэд
— Хэрэв энэ Хүн бузрыг үйлдээгүйсэн бол, бид Түүнийг танд тушаахгүй л байх
байсан гэлээ. Тэгтэл Пилат
— Түүнийг та нар ав. Өөрсдийнхөө хуулиар Түүнийг шүүгтүн гэхэд иудейчүүд
— Хүн цаазлахыг бидэнд зөвшөөрдөггүй шүү дээ гэцгээв. Ямар үхлээр үхэхээ
хэлж байсан Есүсийн үг биелэгдэхийн тулд тийн хэлжээ.
Пилат дахин ордондоо орж, Есүсийг дуудаад
— Та иудейчүүдийн Хаан мөн үү? гэхэд Есүс
— Та үүнийг өөрийн санаагаар ярьж байна уу? Эсвэл өөр хүмүүс Миний тухай танд
хэлэв үү? гэжээ. Пилат
— Би иудей хүн биш биз дээ? Танай үндэстэн хийгээд ахлах тахилч нар л Таныг
надад тушаасан юм. Та юу үйлдчихсэн юм бэ? гэж асуув. Есүс
— Миний хаанчлал бол энэ ертөнцийнх биш ээ. Хэрэв Миний хаанчлал энэ
ертөнцийнх байсан бол Намайг иудейчүүдийн гартөгөхгүйн тулд Миний зарц нар
тэмцэх байсан. Харин одоо Миний хаанчлал эндхийнх биш гэлээ. Пилат Түүнд
— Тэгэхлээр Та Хаан байх нь ээ? гэхэд Есүс
— Намайг Хаан гэж та хэлж байна. Учир нь Би үнэний тухай гэрчлэхээр төрсөн
бөгөөд үүний тулд л ертөнцөд ирсэн. Үнэний хүн бүр Миний дуут сонсоно гэж
айлдлаа. Пилат Түүнээс
— Унэн гэж юу вэ? гэв. Үүнийг хэлээд Тэр иудейчүүд уруу дахин очиж
— Би Түүнээс ямар ч гэм бурууг олсонгүй. Дээгүүр Өнгөрөх баяраар та нарын
төлөө захирагч нэг хүнийг суллах ѐстой гэсэн заншил та нарт бий. Тэгвэл би
иудейчүүдийн Хааныг суллахыг та нар хүсэж байна уу? гэхэд тэд дахин
— Энэ хүнийг биш, харин Барабыг гэж хашхиралдлаа. Бараб бол дээрэмчин ажээ.

Тэгээд Пилат Есүсийг аваачиж ташуурдуулав. Цэргүүд үүргэнээр титэм
сүлжээд, Түүний толгой дээр тавьж, нил ягаан нөмрөг нөмрүүлэв. Тэд Түүн дээр
ирж
— Иудейчүүдийн хааныг мэндчилье гээд нүүрийг нь алгадав. Пилат дахин гарч
ирээд хүмүүст
— Харагтун, би Түүнээс ямар ч гэм буруу олоогүйг та нарт мэдүүлэхийн тулд Түүнийг
нааш нь авчирлаа гэв. Есүс үүргэнэн титэм, нил ягаан нөмрөгтэй гарч ирэв. Пилат
тэдэнд
— Энэ Хүнийг харагтун гэлээ. Тэгтэл ахлах тахилч нар, харуулууд Түүнийг хараад
— Цовдол, цовдол хэмээн хашхиралдлаа. Пилат тэдэнд
— Өөрсдөө Түүнийг ав. Та нар цовдол. Миний хувьд Түүнээс ямар ч буруу олсонгүй
гэв. Иудейчүүд түүнд хандан
— Бидэнд хууль бий. Уг хуулийн дагуу бол Тэр үхэх ѐстой. Яагаад гэвэл Тэр
Өөрийгөө Бурханы Хүү болгосон юм гэцгээж байлаа. Пилат үүнийг сонсоод улам
их айж, дахин ордондоо орж Есүсээс
— Та хаанаас ирсэн юм бэ? гэж асуусанд Есус түүнд юу ч хариулсангүй. Тиймд
Пилат Түүнд
— Та надад хэлэхгүй юм уу? Таныг суллах ба загалмайд цовдлох эрх мэдэл надад
байгааг Та мэдэхгүй байна гэж уү? гэлээ. Есүс түүнд
— Танд дээрээс эрх мэдэл өгөгдөөгүй л бол, Миний эсрэг байх ямар ч эрх мэдэл
баймааргүйсэн. Тиймээс Намайг танд тушаасан хүн нь илүү нүгэлтэй юм гэж айлдав.
Үүний улмаас Пилат Түүнийг суллахыг оролджээ. Харин иудейчүүд
— Хэрэв та энэ Хүнийг суллавал, Цезарийн анд нөхөр биш. Өөрийгөө хаан хэмээгч
хүн болгон Цезарийн дайсан мөн гэж хашхиралдаж байв. Тэдгээр үгсийг Пилат
сонсоод Есүсийг гаргаж, Шигтгэмэл чулуун индэр буюу еврейгээр Габбата гэдэг
газарт шүүгчийн суудалд суув. Дээгүүр Өнгөрөх баярын бэлтгэл өдөр байлаа.
Зургадугаар цагийн орчим Пилат иудейчүүдэд
— Харагтун. Та нарын Хаан! гэж хэллээ. Тэгтэл тэд
— Түүнийг тонилго, тонилго. Түүнийг цовдол хэмээн хашхиралдсанд Пилат тэдэнд
— Танай Хааныг би цовдлох уу? гэхэд ахлах тахилч нар
— Цезариас өөр хаан бидэнд байхгүй гэв. Ингээд Пилат Түүнийг цовдлуулахаар
тэдэнд тушаалаа.
Иймээс тэд Есүсийг аваад явлаа. Есүс загалмайгаа үурсээр еврейгээр Голгота
буюу Гавлын Газар хэмээх газар уруу явав. Тэнд Түүнийг өөр хоѐр хүний хамт
хүмүүс цовдолжээ. Есүсийг дунд нь, хоѐр талд нь тэднийг цовдлов. Пилат мөн
пайзан дээр «Иудейчүүдийн Хаан, Назарын Есүс» гэж бичээд, Есүсийн загалмай
дээр тавиулжээ. Есүсийг цовдолсон газар хотоос холгүй байсан бөгөөд пайзан
дээр еврей, латин, грек хэлээр бичсэн тул олон иудейчүүд үүнийг уншжээ. Иудейчүүдийн ахлах тахилч нар Пилатад
— "Иудейчүүдийн Хаан" гэж бүү бич. Харин Тэр "Би бол иудейчүүдийн Хаан" хэмээн
хэлсэн гэв. Пилат
— Бичсэн зүйлээ би бичсэн юм гэлээ.
Цэргүүд Есүсийг цовдлоод, гадуур хувцсыг нь авч дөрвөн хэсэг болгож хувь хувиа
хүртжээ. Дээрээс нь битүү нэхсэн ямар ч оѐдолгүй дотуур хувцас бас байлаа. Тэд
хоорондоо
— Үүнийг урахгүй. Харин хэнийх болохыг шийдэхийн тулд үүний төлөө шодоцгооѐ
гэв. Энэ нь «Тэд гадуур хувцсыг минь хуваан авч, Миний хувцасны төлөө шодох
болно» гэсэн Судар биелэгдэхийн тулд ажээ. Тиймээс цэргүүд энэ бүхнийг
үйлдсэн юм. Харин Есүсийн загалмайн дэргэд Есүсийн эх, мөн нагац эгч нь болон
Клопын эхнэр Мариа бас Магдалын Мариа нар зогсож байсан юм. Есүс эхийгээ
болон хайртай байсан шавиа ойр зогсохыг хараад, эхдээ
— Эмэгтэй, энэ бол таны хүү гээд, өнөөх шавьдаа
— Энэ бол чиний эх гэж айлдав. Тэр цагаас хойш тэр шавь нь Есүсийн эхийг гэртээ
аваачив.
Үүний дараа Есүс бүх юм эдүгээ биелэгдсэнийг мэдээд Судар биелэгдэхийн тулд
— Би цангаж байна гэлээ. Дүүрэн цагаан цуутай сав тэнд байжээ. Тэд цуу
шингээсэн далайн хөвөнг хиссопын мөчирт торгоож Есүсийн аманд хүргэв. Есүс
цууг амсаж
— Энэ нь төгслөө гээд, тэргуүнээ гудайлган сүнсээ даатгав.
Тэр өдөр нь бэлтгэлийн өдөр байв. Амралтын өдөр цогцсуудыг загалмай дээр
байлгах ѐсгүй тул (мөн тэр Амралтын өдөр нь онцгой өдөр байсан учраас)
иудейчүүд, тэдний хөлийг хуталж, тэднийг зайлуулахыг Пилатаас гуйжээ. Цэргүүд
ирж, Есүстэй хамт цовдлогдсон эхний хүний болон нөгөө хүнийх нь хөлийг хугалав.
Харин Есүс уруу ирээд Түүнийхэдийнээ үхсэн байхыг тэд үзээд, хөлийг нь
хугалсангүй. Цэргүүдийн нэг нь Түүнийг хажуу уруу нь жадлахад цус, ус гоожлоо.
Харсан хүн нь үүнийг гэрчлэв. Түүний гэрчлэл нь үнэн бөгөөд та нарыг ч мөн
итгүүлэхийн тулд үнэн ярьдаг гэдгээ тэр мэднэ. Судрын "Түүний нэг ч яс
хугалагдахгүй" гэсэн нь биелэгдэхийн тулд эдгээр нь болжээ. "Тэд жадалсан Хүн
уруутаа харах болно" гэж мөн өөр Сударт хэлдэг.
Энэ бүхний дараа Есүсийн цогцсыг авахын тулд Ариматын Иосеф Пилатаас
гуйсанд тэр зөвшөөрчээ. Иосеф иудейчүүдээс эмээж, нууцаар Есүсийн шавь байсан
юм. Тэгээд тэр очиж, цогцсыг нь авчээ. Мөн Никодем мирр, алоены зуун литра
хольцыг авч ирэв. Тэр анх шөнөөр Есүс уруу ирж байсан юм. Тэд Есүсийн цогцсыг
авч, иудейчүүдийн оршуулгын заншил ѐсоор анхилуун үнэртэнтэй маалинган
даавуугаар ороов. Түүнийг цовдолсон газарт цэцэрлэг байсан бөгөөд тэнд хэнийг
ч тавиагүй шинэ хадан булш байлаа. Тэгэхэд иудейчүүдийн хувьд бэлтгэлийн
өдөр нь байсан бөгөөд тэр хадан булш ойролцоо байсан тул тэд Есүсийг тэнд
тавьжээ.

Долоо хоногийн эхний өдөр эрт харанхуй байхад Магдалын Мариа хадан булш
уруу очиж, булшны амнаас хадыг зайлуулсан байхыг харав. Тэгээд Мариа Симон
Петр болон Есүсийн хайртай байсан нөгөө шавь уруу нь гүйн ирж
— Тэд Эзэнийг булшнаас авчихжээ. Түүнийг тэд хаана тавьсныг бид мэдэхгүй гэж
хэлэв. Тиймээс Петр нөгөө шавийн хамт булш уруу гүйв. Тэд хоѐул хамтдаа
гүйсэн боловч нөгөөдөх нь Петрээс хурдан гүйж, булшинд түрүүлэн ирээд тонгойн
хараад, даавуу байхыг л үзсэн боловч дотогш орсонгүй. Араас нь Симон Петр ч
гүйн ирэв. Тэр булш уруу орж, маалинган даавуу болон толгойг нь ороосон даавууг
л харав. Даавуунууд байсан байрандаа эвхээтэй байжээ. Түрүүлэн ирсэн нөгөө
шавь булшинд орж ирэн, хараад итгэв. Учир нь Тэр үхэгсдээс амилах ѐстой гэсэн
Судрыг тэд ойлгоогүй л байлаа. Ингээд шавь нар нь өөрсдийнхөн уруугаа буцав.
Харин Мариа булшны гадаа зогсоод уйлж байлаа. Тэр уйлсан чигээрээ булш уруу
тонгойн харахад, цагаан хувцастай хоѐр тэнгэр элч Есүсийн цогцсыг тавьсан
газарт нэг нь толгойн тэнд, нөгөө нь хөлөн талд нь сууж байв. Тэд түүнд
— Эмэгтэй, чи юунд уйлна вэ? гэсэнд тэр
— Тэд Эзэнийг минь авчихсан байна. Тэд Түүнийг хаана тавьсныг би мэдэхгүй гэв.
Тэр ингэж хэлээд эргэхдээ Есүсийн зогсож байхыг харсан боловч тэр нь Есүс
байсныг таньсангүй. Есүстүүнд
— Эмэгтэй, чи юунд уйлна вэ? Чи хэнийг хайна вэ? гэж асуув. Түүнийг цэцэрлэгч
байна гэж бодоод тэр Түүнд
— Эзэнтэн, хэрэв та Түүнийг авсан бол хаана тавьснаа надад хэлнэ үү? Би Түүнийг
авах гэсэн юм гэв. Гэтэл Есүс
— Мариа гэлээ. Мариа эргэнгүүтээ Түүнд еврейгээр
— Рабуни! (Багш гэсэн утгатай) гэжээ. Есүс
— Би дээшээ Эцэгтээ хараахан очоогүй байгаа тул Надад гар бүү хүр. Харин Миний
ах дүү нар уруу очиж, тэдэнд "Би Миний Эцэг ба та нарын Эцэгт, Миний Бурхан ба та
нарын Бурханд очно" гэдгийг хэл гэлээ. Магдалын Мариа ирж, шавь нарт
— Би Эзэнийг харлаа гээд Есүсийн өөрт нь айлдсаныг тэдэнд хэлэв.
Долоо хоногийн эхний өдөр буюу тэр өдрийн үдэш, шавь нар нь иудейчүүдээс
айснаас хаалгаа түгжсэн байв. Гэтэл Есүс ирээд тэдний дунд зогсож, тэдэнд
— Амар амгалан та нартай хамт байх болтутай гэв. Үүнийг айлдаад, Тэр тэдэнд
гар, хажуугаа үзүүлэв. Шавь нар нь Эзэнийг хараад ихэд баярлав. Есүс дахиж
тэдэнд
— Амар амгалан та нартай хамт байх болтугай. Эцэг Намайг илгээсний адил Би бас
та нарыг илгээнэ гэв. Үүнийг айлдаад, Тэр тэдэн уруу үлээн
— Ариун Сүнсийг хүлээн авагтун. Та нар хэний нүглийг уучилна, тэд уучлагдана.
Та нар хэний нүтлийг үл уучилна, тэд үл уучлагдах болно гэж айлдав.
Харин арван хоѐрын нэг болох ихэр гэгддэг Томас Есүсийгирэх үед тэдэнтэй хамт
байгаагүй ажээ. Бусад шавь нар нь түүнд
— Бид Эзэнийг харсан гэж ярив. Харин тэр
— Түүний гар дахь хадаасны сорвийг үзэж, хадаасны ормонд нь хуруугаа хийн,
Түүний хажуу уруу нь гараа хийж үзэхээс нааш би итгэхгүй гэж тэдэнд хэлжээ.
Найман өдрийн дараа шавь нар гэрт дахин цуглахад Томас тэдэнтэй хамт байв.
Хаалга нь түгжээтэй байсан боловч Есүс ирээд тэдний дунд зогсож
— Амар амгалан та нартай хамт байх болтугай гэв. Тэгээд Тэр Томаст
— Хуруугаа нааш нь хүргэ, Миний гарыг үз. Гараа нааш нь хүргэ, Миний хажуу уруу
хий. Итгэлгүй бус, харин итгэлтэй бай гэхэд Томас Түүнд
— Эзэн минь, Бурхан минь гэв. Есүс түүнд
— Чи Намайг харсан учраас итгэв үү? Хараагүй атлаа итгэсэн хүмүүс нь ерөөлтэй
еэ! гэжээ.
Мөн энэ номд бичээгүй өөр олон тэмдгийг Есүс Өөрийн шавь нарын өмнө
үзүүлсэн юм. Харин эдгээр нь Есүс бол Христ, Бурханы Хүү мөн гэдэгт та нарыг
итгүүлэхийн тулд бичигдсэн бөгөөд ингэснээр итгэлээр дамжуулан та нар Түүний
нэрээр амьтай болох юм.

Түүнээс хойш Есүс Тибер тэнгисийн хавиар Өөрийгөө шавь нартаа дахин
харуулжээ. Тэр Өөрийгөө ингэж харуулав. Симон Петр, ихэр гэгддэг Томас,
Галилын Канагийн Натанаел, Зебедеен хөвгүүд бас Түүний шавь нараас хоѐр өөр
хүн цуттаа байв. Симон Петр тэдэнд
— Би загас барихаар явлаа гэхэд тэд
— Бид ч бас чамтай хамт явъя гээд завиндаа суув. Тэр шөнө тэд юу ч барьсангүй. Үүр цайх үед Есүс эрэг дээр зогсож байлаа. Гэвч шавь нар нь Түүнийг таньсангүй. Есүс тэдэнд
— Хүүхдүүд ээ, та нарт ямар ч загас алга уу? гэхэд тэд
— Алга гэлээ. Есүс тэдэнд
— Завиныхаа баруун талд тороо хая. Тэгвэл та нар олз олно гэв. Тэд тороо тийш нь
хаясанд, маш их загас торонд нь орсон тул тэд тороо ч татаж чадахааргүй болжээ. Тэгтэл Есүсийн хайртай байсан шавь Петрт
— Энэ чинь Эзэн мөн байна гэлээ. Симон Петр "Энэ чинь Эзэн мөн байна" гэхийг
сонсмогц загасчлахын тулд тайлсан байсан гадуур хувцсаа өмсөж, тэнгис уруу үсрэн
оров. Харин бусад шавь нар нь жижиг завиндаа дүүрэн загастай тороо чирсээр
ирлээ. Учир нь тэд эргээс холгүй боловч хоѐр зуу орчим тохой зайтай байжээ. Тэд
эрэг дээр гараад, модны нүүрсний гал дээр нь байх загас болон талхыг харав. Есүс тэдэнд
— Саяын барьсан загаснаасаа хэдийг аваад ир гэлээ. Симон Петр очиж, зуун
тавин гурван том загасаар дүүрэн тороо эрэг дээр татаж гаргав. Тийм их загас
байсан боловч тор нь урагдаагүй байлаа. Есүс тэдэнд
— Нааш ир. Өглөөний хоолоо идэцгээ гэхэд түүнийг Эзэн мөн гэдгийг мэдэж байсан
шавь нараас нь хэн нь ч
— Та хэн бэ? гэж асууж зүрхэлсэнгүй. Есүс ирж, талх авч тэдэнд өгөв. Бас загас
өгөв. Энэ бол Есүс үхэгсдээс амилуулагдсаныхаа дараа шавь нартаа Өөрийгөө
харуулсны гурав дахь нь байсан юм.
Тэднийг өглөөний хоолоо идэж дуусахад Есүс Симон Петрт
— Иоханы хүү Симон оо, чи Намайг тэднээс илүү хайрладаг уу? гэж асуухад тэр
— Тийм ээ, Эзэн. Миний Танд хайртайг Та мэднэ гэж хэлэв. Есүс түүнд
— Миний хургануудыг тэжээ гэлээ. Есүс дахин хоѐр дахь удаагаа түүнд
— Иоханы хүү Симон оо, чи Намайг хайрладаг уу? гэхэд тэр Түүнд
— Тийм ээ, Эзэн. Миний Танд хайртайг Та мэднэ гэв. Есүс түүнд
— Миний хоньдыг хариул гэлээ. Есүс түүнд гурав дахь удаагаа
— Иоханы хүү Симон оо, чи Намайг хайрладаг уу? гэв. "Чи Намайг хайрладаг уу?"
гэж Есүс гурвантаа асуусан учир Петр гуниглав. Тэр
— Эзэн, Та бүх юмсыг мэддэг. Миний Танд хайртайг Та мэднэ гэв. Есүс түүнд
— Миний хоньдыг тэжээ. Үнэнээр, үнэнээр Би чамд хэлье. Чи залуу байхдаа
бүсээ өөрөө бүслээд, аль хүссэн зүг уруутаа явдаг байв. Харин өтлөхдөө чи гараа
сунган, өөр хүн чамайг бүсэлж, чиний хүсээгүй газарт чамайг аваачих болно гэж
айлдав. Есүс Петрийг ямар үхлээр үхэж Бурханыг алдаршуулахыг заан үүнийг
хэлжээ. Ингэж айлдаад Есүс Петрт
— Намайг дага гэлээ. Петр эргэхдээ, өөрсдийнх нь араас Есүсийн хайртай шавь
нь дагаж явааг харав. Тэр шавь мөнөөх оройн зоог дээр Есүсийн цээжийг налан сууж
"Эзэн, Таныг барьж өгөх хүн хэн юм бэ?" гэж асууж байсан юм. Петр түүнийг
хараад Есүст
— Эзэн, энэ хүн яах бол? гэсэнд Есүс түүнд
— Хэрэв Би ирэх хүртлээ түүнийг байлгая гэж хүссэн ч, энэ нь чамд ямар хамаа
байна? Чи Намайг дага гэж айлдав. Тиймд тэр шавь үхэхгүй нь гэсэн үг ах
дүүсийн дунд тарав. Гэвч Есүс тэр хүнийг үхэхгүй гэж түүнд айлдаагүй. Харин зөвхөн
"Хэрэв Би ирэх хүртлээ түүнийг байлгая гэж хүссэн ч, энэ нь чамд ямар хамаа
байна?" гэсэн билээ.
Эдгээрийг гэрчилж, эдгээрийг бичсэн хүн бол тэр шавь нь мөн. Түүний гэрчлэл
үнэн гэдгийг бид мэднэ.
Есүсийн үйлдсэн өөр олон үйлс бий. Хэрэв тэдгээрийг нь нэг бүрчлэн бичсэн бол
бичигдсэн номууд нь энэ ертөнцөд ч багтахгүй байх байсан гэж би боддог.





Теофил оо, би эхнийхээ номд Есүс юу үйлдэж, зааж эхэлснээс авахуулан Өөрийн сонгосон элч нартаа Ариун Сүнсээр дамжуулан захирамж өгөөд дээш
өргөгдөн одсон өдөр хүртэлхийг бүгдийг бичсэн билээ. Тэр зовлон эдэлснийхээ
дараа Өөрийн амьд гэдгээ дөч хоногийн турш элч нартаа маргашгүй олон
нотолгоогоор харуулж, Бурханы хаанчлалын талаарх зүйлсийн тухай айлдаж байв. Тэгээд элч нарыг нэг дор цуглуулан Иерусалимыг орхилгүйгээр Эцэгийн амласныг,
Түүний "Та нар Надаас сонссоны дагуу, Иохан усаар баптисм хүртээдэг байсан бол
харин та нар ойрын өдрүүдэд Ариун Сүнсээр баптисм хүртэх болно" гэснийг
хүлээхийг тэдэнд тушаасан ажгуу.
Тэгээд цуглагсад Түүнээс
— Эзэн, энэ цагт Та Израильд хаанчлалыг сэргээх үү? гэж асуусанд Тэр тэдэнд
— Эцэг Өөрийн эрх мэдлээрээ тогтоосон тэр цаг, үеийг мэдэх нь та нарын хэрэг
биш. Харин Ариун Сүнс та нар дээр ирэхэд, та нар хүчийг олж, тэгээд Иерусалим,
бүх Иудей, Самари тэр байтутай энэ дэлхийн хязгаар хүртэл Намайг гэрчлэх болно
гэв. Тэр ийнхүү айлдсаны дараа тэднийг харж байхад нь дээш өргөгдөжүүлэнд орж
тэдэнд харагдахгүй болов. Түүний одохыг харж тэнгэр өөд гөлрөн байсан тэдний
хажууд цагаан өмсгөлтэй хоѐр хүн зогсоод, хэлсэн нь
— Галилын эрчүүд ээ, юунд та нар тэнгэр ширтэн зогсоно вэ? Та нараас өргөгдөн
тэнгэрт аваачигдсан энэ Есүс нь та нарын Түүнийг тэнгэр өөд явсныг нь харсан лугаа
адил тийн буцаж ирнэ гэв.
Тэгээд тэд Иерусалимаас холгүй байх Чидун уулаас Иерусалим уруу буцав. Тэр
уул нь Иерусалимаас Амралтын өдрийн аяллын зайтай ажээ. Тэд орж ирээд,
буудаллаж байсан өрөөндөө орохоор дээшээ гарцгаав. Тэд бол Петр, Иохан, Иаков,
Андрей, Филип, Томас, Бартоломай, Матай, Алфайн Иаков, Зеалотын Симон, мөн
Иаковын Иуда нар болой. Тэд хэсэг эмэгтэйчүүд, Есүсийн эх Мариа болон Түүний
дүү нарын хамт нэг санаагаар байнга өөрсдийгөө залбиралд зориулж байлаа.
Энэ өдрүүдэд Петр ах дүү нарын голд босож (тэнд зуун хориод хүн цутласан
байв),
— Ах дүү нар аа, Есүсийг баривчилсан хүмүүсийг газарчлан ирсэн Иудагийн
тухайд Ариун Сүнс Давидын амаар урьдаас хэлсэн тэрхүү Судар биелэгдэх ѐстой
байв. Учир нь тэр бидэнтэйхамт байж, бидний албыг хуваалцаж байлаа. (Тэр
хүн хорон үйлийнхээ үнэнд авсан газар түрүүлгээ харж унан хэвлийгээ ярж гэдэс
дотроо цувуулжээ.Үүнийг нь Иерусалимд оршин суугч бүхэн мэдсэн агаад уг
талбайг өөрсдийнхөө хэлээр Хакелдамах буюу Цуст Талбай хэмээн нэрлэжээ). Энэ нь Дуулал номд"Түүний орон гэр нь эзгүйрч,Хэн ч түүнд нь бүү орогног" гээд,
"Үүргийг нь өөр нэгэн гүйцэтгэг" гэж бичигджээ. Иймээс бидний дунд Эзэн Есүс
амьдарч байх үеийн туршид бидний хамт дагалдаж явсан, Иоханы баптисмаас
эхлэн Түүнийг бидний дундаас өргөгдөн дээш гарсан тэр өдөр хүртэл бидэнтэй
байсан эрчүүдээс нэг нь бидний хамт Түүний амилалтын гэрчлэгч болох хэрэгтэй
байна гэв. Ингээд тэд Барсаб гэгдэх (Иуст ч гэгддэг) Иосеф болон Маттиа хэмээх
хоѐр эрийг урагш гарган, залбирч
— Бүх хүмүүсийн зүрхийг мэдэгч Эзэн Та энэ хоѐрын хэнийг сонгож байгаагаа
харуулаач. Өөрийнхөө газар уруу очихын тулд үйлчлэл ба элчийн албыг орхиод
одсон Иудагийн үүргийг хэн хаших вэ? хэмээгээд, тэд тэр хоѐрын төлөө шавга
хаясанд, шавга нь Маттиа дээр бууж, тэр арван нэгэн элч нарын хамт тоологдох
болжээ.

Пентекостын өдөр болоход тэд цөмөөрөө нэг газарт цугласан байлаа. Гэнэт
тэнгэрээс хүчит хуй салхи мэт дуу чимээ гаран, тэдний сууцгааж байсан байр
бүхэлдээ тэрхүү дуунд автагджээ. Тэгтэл гал хаялах мэт хэлүүд бий болон хүн нэг
бүрийн дээр тогтохыг тэд харлаа. Ийнхүү тэд бүгд Ариун Сүнсээр дүүрч, мөнөөх
Сүнсээр дамжуулан өгөгдсөнийг харь хэлээр ярьж эхлэв.
Тэр цагт тэнгэрийн доорх үндэстэн бүрээс сүсэгт иудейчүүд Иерусалимд амьдарч
байв. Энэхүү дуу чимээнээр үй олон хүмүүс цугларч, өөрсдийнх нь төрөлх хэлээр
тэдний ярихыг сонсоод ихэд гайхжээ. Гайхаж алмайрсан тэд
— Энэ ярьж байгаа хүмүүс чинь галилчууд биш үү? Гэтэл бид бүгдээрээ өөрсдийн
төрөлх хэлээрээ тэдний ярихыг сонсож байх нь юу вэ? Партчууд, медечүүд,
еламчууд, Месопотами, Иудей, Каппадок, Понт, Ази, Фрут, Памфул, Египет болон
Курений хавийн Ливийн хэсэгт суугчид болон Ромоос ирэгсэд болох иудейчүүд
болон шинэ сүсэгтнүүд, кретийнхэн, арабууд болох бид Бурханы агуу үйлсийн
тухай тэдний яриаг өөрсдийн төрөлх хэл дээр сонсоцгоолоо гэв. Тэд бүгд
гайхшран, алмайрсаар өөр хоорондоо
— Энэ юу гэсэн үг вэ? гэцгээв.
— Тэд амтат дарсанд согтоцгоож дээ гэж зарим нэг нь шоолов.
Харин Петр бусад арван нэгийн хамт босож, дуугаа өндөрсгөн, тэдэнд тунхаглан
— Иудейн эрчүүд ээ, Иерусалимын бүх оршин суугчид аа! Энэ нь та нарт тодорхой
байг. Миний үгэнд анхаарлаа хандуул. Та нарын бодсончлон эдгээр хүмүүс согтуу
биш ээ. Тэгээд ч дөнгөж өдрийн гуравдугаар цаг болж байна. Энэ бол эш үзүүлэгч
Иоелээр дамжуулан "Бурхан айддаж байна. «Эцсийн өдрүүдэд хүн төрөлхтний
дээр Би Өөрийн Сүнсийг цутгана. Хөвгүүд, охид чинь эш үзүүлж, Залуучууд чинь
үзэгдэл үзэн, Хөгшчүүл чинь зүүд зүүдлэх болно.
Тэр өдрүүдэд Би эр, эм гэлгүй Өөрийн боолуудын дээр Сүнсээ цутгах бөгөөд тэд
эш үзүүлэх болно.
Би дээд тэнгэрт гайхамшгуудыг өгч, Доод газарт тэмдгүүдийг үзүүлэх бөгөөд Энэ
нь цус, гал, суунаглах утаа болой. Эзэний агуу цог жавхлант өдөр ирэхээс өмнө
Нар харанхуйлж, сар цус шиг улаан болж хувирна. Эзэний нэрийг дуудсан бүхэн
аврагдах болно»" гэж хэлэгдсэнчлэн болжээ.
Израиль эрчүүд ээ, эдгээр үгсийг сонсоцгоо. Бурхан Назарын Есүсээр дамжуулан
та нарындунд хүчит үйлс, гайхамшиг, тэмдгүүдийг бүтээж, энэ хүнийг та нарт
үзүүлсэн. Та нар өөрсдөө ч мэднэ. Бурханы урьдаас мэдэх мэдлэг болон урьдаас
тогтоосон төлөвлөгөөний дагуу тушаагдсан энэ Хүнийг та нар бурхангүй хүмүүсийн
гараар загалмайд хадуулж, алсан. Гэтэл Бурхан үхлийн зовлонг эцэс болгон
Түүнийг амилуулав. Учир нь Түүний хувьд үхлийн хүчинд автагдах нь боломжгүй юм.
Давид Түүний тухай"Би Эзэнийг өмнөө үргэлж харж байсан. Тэр Миний баруун
талд байдаг учир би чичирч дагжихгүй.
Иймээс зүрх минь баярлаж, хэл минь баяссан. Махан бие минь найдвар дотор
оршино.
Учир нь Та сэтгэлийг минь Үхэгсдийн оронд орхихгүй, Өөрийнхөө ариун Нэгэнийг
ялзралд хүргэхгүй.
Та Надад амийн замыг мэдүүлж, Өөрийнхөө оршихуйд Намайг баяраар дүүргэнэ"
гэсэн. Ах дүү нар аа, өвөг Давидын тухайд би та нарт итгэлтэйгээр хэлэхэд тэр
үхэж, оршуулагдсан. Түүний булш өдгөөг хүртэл хадгалагдсаар байна. Тэр эш
үзүүлэгч байсан учраас өөрт нь Бурхан андгайлсанчлан түүний удмаас нэгийг нь
түүний хаан ширээнд залахыг мэдээд, Христийн амилалтыг угтан харж, "Тэр
Үхэгсдийн оронд орхигдсонгүй,Түүний махан бие ялзралыг ч үзсэнгүй" гэжээ. Энэ
Есүсийг Бурхан амилуулсан бөгөөд бид бүгдээрээ үүний гэрч нар мөн. Тиймээс
Бурханы баруун гарт өргөмжлөгдөж, Эцэгээс амласан Ариун Сүнсийг аваад, Тэр та
нарын үзэж, сонсоцгоож байгааг цутгасан юм. Учир нь тэнгэрт гарсан нь Давид
биш бөгөөд тэр өөрөө"Эзэн миний Эзэнд айлдруун «Миний баруун гарт залар.
Ингэхдээ дайсныг чинь Би Чиний хөлийн гишгүүр болгох хүртэл болой»
хэмээв"гэсэн юм. Тиймээс Бурхан та нарын цовдолсон тэр Есүсийг Эзэн, бас
Христ болгосныг Израилийн айл бүхэн баттай мэдэгтүн гэв.
Сонссон зүйл нь тэдний зүрхийг хөндсөнд, Петр болон бусад элч нараас
— Ах дүү нар аа, бид одоо яах вэ? гэж асууцгаав. Петр тэдэнд
— Гэмшигтүн, хүн бүр өөрсдийн нүглийн уучлалын төлөө Есүс Христийн нэрээр
баптисм хүртэцгээ. Та нар ч Ариун Сүнсний бэлгийг авах болно. Учир нь уг
амлалт нь та нар болон та нарын хүүхдүүдийнх төдийгүй бас алсад суугч бүрийнх
бөгөөд манай Бурхан Эзэнээр дуудагдсан болгоных билээ гэв. Тэр өөр олон үгээр
гэрчлэн
— Энэхүү завхруулагч үеийнхнээс аврагдагтун гэж тэднийг сэнхрүүлж байлаа. Ийнхүү түүний үгийг хүлээн авсан хүмүүс баптисм хүртэцгээв. Тэр өдөр гурван мянга
орчим хүн нэмэгджээ. Тэд байнга элч нарын сургаалыг сонсож, бас нөхөрлөж,
талх хувааж, залбирцгааж байлаа.
Хүн бүрд айдас байлаа. Элч нар Иерусалимд олон гайхамшиг, тэмдгийг үзүүлж
байв. Бүгдийн дээр үлэмжийн айдас байлаа Итгэсэн бүтд хамтаараа байцгаан,
байгаа бүхнээ нийтээрээ хэрэглэж байв. Тэд эзэмшил, өмч хөрөнгөө худалдаж,
түүнийгээ хүн бүрийн хэрэгцээг харгалзан бүгдэд түтээдэг байлаа. Өдөр өдрөөр
тэд нэг санаагаар сүмд цутлаж, талхаа айлуудад хувааж, баяр хөөртэйгээр болон
чин сэтгэлээсээ хооллоцгоон Бурханыг магтаж, бүх ардын хайр хүндэтгэлийг олж
байв. Эзэн тэдэн дээр аврагдагсдын тоог өдрөөс өдөрт нэмэгдүүлж байлаа.

Петр, Иохан нар залбирлын цаг болох есдүгээр цагт сүм уруу явж байв. Төрөлхийн хазгар нэгэн хүнийг хүмүүс авчран сүмийн Үзэсгэлэнт хэмээх дааман
хаалганы дэргэд суулгаж, тэр хүн өдөр бүр сүмд ирэгсдээс гуйлга гуйдаг байжээ. Петр, Иохан нарыг сүм уруу очиход тэр тэднээс гуйлга гуйж эхлэв. Петр Иоханы
хамт түүн уруу харц тогтоон,
— Наашаа хар гэв. Тэднийг ямар нэгэн юм өгөх нь хэмээн горьдон, мөнөөх хүн
тэдэн уруу анхаарав. Харин Петр түүнд
— Надад алт, мөнгө байхгүй. Харин өөрт байгаагаа л би чамд өгье гээд,
— Назарын Есүс Христийн нэрээр босоод явагтун хэмээн хэлээд баруун гараас нь
барьж өндийлгөсөнд түүний хөл, шагай тэр даруй хүч орж, үсрэн цэх зогсоод алхаж
эхлэв. Тэр цовхчин Бурханыг магтан тэдний хамт сүмд явж орлоо. Бурханыг магтан
алхаж буй түүнийг бүх хүмүүс хараад сүмийн Үзэсгэлэнт Дааман хаалганы дэргэд
гуйлга гуйхаар суудаг байсан нэгэн болохыг таньж, түүнд юу тохиолдсоныг үзээд
гайхаж хоцорсон байлаа.
Өнөөх хүн Петр, Иохан нарын хамт байх зуур гайхаж хоцорсон хүмүүс бүтд
гүйлдэн Соломоны танхимын орчимд цугларчээ. Харин Петр үүнийг хараад,
тэдэнд хариулан
— Израильчууд аа! Та нар юунд үүнд гайхна вэ ? Бид өөрсдийнхөө хүч, эсвэл
сүсгээр энэ хүнийг явдаг болгосон мэт ингэтлээ юунд биднийг ширтэнэ вэ? Абрахамын Бурхан, Исаакийн Бурхан, Иаковын Бурхан, бидний эцэг өвгөдийн
Бурхан Өөрийн үйлчлэгч Есүсийг алдаршуулжээ. Түүнийг та нар барьж өгсөн. Харин
Пилат Түүнийг чөлөөлөхөөр шийдсэн байхад та нар түүний өмнө үгүйсгэсэн шүү дээ.
Ариун агаад зөвт Нэгэнийг та нар үтүйсгэсэн атлаа алуурчныг өршөөхийг гуйсан
боловч үхэгсдээс Бурханы босгосон амийн Зохиолчийг алуулсан билээ. Үүний
гэрч нар нь бид юм. Түүний нэрд итгэсэн итгэлийн үндсэн дээр, та нарын харж
байгаа энэ хүнийг Есүсийн нэр тэнхээтэй болгосон юм. Түүгээр дамжуулан ирдэг
итгэл нь түүнийг та бүгдийн өмнө цоо эрүүл болгожээ. Ах дүү нар аа! Захирагчид
чинь мэдэхгүйн харгайгаар үйлдсэний адил та нар ч мөн тэгснийг би мэднэ. Өөрийнх нь Христ зовж тарчлах ѐстой гэж Бурхан бүх эш үзүүлэгчдийн амаар
урьдаас тунхаглуулсан зүйлсээ Тэртийнхүү хэрэгжүүлэв. Иймээс гэмшицгээ.
Нүглүүдээсээ салахын тулд эргэцгээ. Тэгвэл сэргээх цаг Эзэний оршихуйгаас ирэх
бөгөөд та нарын төлөө томилогдсон Христ болох Есүсийг Тэр илгээх болно. Бурхан Өөрийнхөө ариун эш үзүүлэгчдийн амаар эрт цагаас айлдсанчлан бүхнийг
сэргээх үе хүртэл Түүнийг тэнгэр хүлээн авах ѐстой юм. Мосе хэлэхдээ "Миний
адил эш үзүүлэгчийг Эзэн Бурхан ах дүү нараас чинь та нарт гаргаж ирнэ. Түүний
өөрсдөд чинь хэлэх юм бүрийг та нар сонсогтун. Тэр эш үзүүлэгчийг сонсоогүй
хэн боловч ард олны дотроос бүрмөсөн устгагдах болно" гэсэн юм. Мөн Самуел
болон түүнээс хойших эш үзүүлэгчид бүгд ярихдаа энэ өдрүүдийн тухай мэдэгдэж
байсан. Та нар бол эш үзүүлэгчдийн хөвгүүд бөгөөд "Чиний үрээр дэлхийн бүх өрх
айлууд ерөөгдөх болно" хэмээн Абрахамд айлдан, эцэг өвгөдтэй чинь Бурханы
байгуулсан гэрээний хөвгүүд юм. Та нарынхүн нэг бүрийг хорон муу замаас нь
эргүүлснээр ерөөхийн тулд Бурхан эхлээд та нарт Өөрийн зарцыг гаргаж ирэн,
Түүнийг илгээсэн юм.

Ийнхүү тэд ард олонтой ярьж байх зуур тахилч нар, сүмийн харуулын дарга бас
садукайчууд тэдэн уруу ирэв. Учир нь элч нар олон түмэнд сургаж, Есүсээр
үхэгсдийн амилалтыг тунхаглаж байсан тул тэд ихэд төвөгшөөж байлаа. Тэд
тэднийг баривчилж, дараачийнх нь өдөр хүртэл шоронд хорив. Учир нь хэдийнээ
орой болсон байв. Үгийг сонсогсдоос олон хүн итгэсэн бөгөөд тэдний тоо таван
мянгад хүрчээ.
Дараачийнх нь өдөр захирагчид, ахлагчид мөн хуулийн багш нар Иерусалимд
цугларцгаав. Тэнд тэргүүн тахилч Аннас бас Каиаф, Иохан, Александр болон
тэргүүн тахилчийн удмынхан бүтд байлаа. Тэд нөгөө хэдийг голдоо зогсоогоод,
— Ямар хүч, ямар нэрээр та нар үүнийг үйлдэнэ вэ? хэмээн байцааж эхлэв. Энэ
үед Петр Ариун Сүнсээр дүүрч тэдэнд хандаж,
— Ахлагчид болон ард түмний захирагчид аа! Хэрэв бид энэ хүн хэрхэн эдгэрсэн
талаар уг өвчтэй хүнд сайн үйл хийснийхээ төлөө өнөөдөр байцаагдаж байгаа бол,
та нарын цовдолсон, үхэгсдээс Бурханы амилуулсан Назарын Есүс Христийн
нэрээр, энэ л нэрээр энэ хүн та нарын өмнө цоо эрүүл болоод зогсож байгааг та
бүхэн бас бүх Израиль түмэн мэдтүгэй. Тэр бол барилгачидболох та нарт
гологдсон боловч булангийн тулгуур чулуу болсон юм. Өөр хэний ч дотор аврал
үгүй. Учир нь бид аврагдаж болох өөр нэр тэнгэрийн доор хүмүүст өгөгдсөнгүй гэв.
Эрдэм номгүй, боловсролгүй Петр, Иохан хоѐрын ийнхүү зүрх зоригтой байгааг нь
тэд хараад гайхацгаан, тэднийг Есүстэй хамт байсныг нь мэдэв. Эдгэрсэн өнөөх
хүн тэдний хамт зогсож байгааг хараад тэдэнд хариуд нь хэлэх зүйл юу ч байсангүй.
Тэгээд тэднийг зөвлөлийн байрнаас гарахыг тушаагаад өөр хоорондоо
зөвлөддөн,
— Энэ хүмүүсийг бид одоо яах вэ? Тэдний үйлдсэн гайхамшигт тэмдэг нь
Иерусалимд оршин суудаг бүхэнд нэгэнт тодорхой тул бид түүнийг үгүйсгэж
чадахгүй. Харин цаашид үүнийг ард олны дунд улам тархаахгүйн тулд энэ нэрээр
дахин хэнтэй ч ярихгүй байхыг тэдэнд анхааруулъя гэцгээв. Ингээд тэднийг
дуудан авчирж, Есүсийн нэрээр огт ярьж, сургахгүй байхыг тушаав. Гэвч Петр,
Иохан нар тэдэнд
— Та нарын үгийг Бурханыхаас илүүд үзэх нь Бурханы өмнө зөв үү? Өөрсдөө
шүүцгээ. Учир нь бид үзсэн, сонссон зүйлээ ярихаа зогсоож чадахгүй гэжээ. Тэднийг шийтгэх ямар ч үндэслэл олоогүй, бас тэнд тохиолдсон үйл явдлын улмаас
ард олон бүгд Бурханд алдрыг нь өргөн байсныг харгалзан үзээд дахин
сүрдүүлснийхээ дараа тэр хоѐрыг явууллаа. Гайхамшгаар эдгэсэн тэрнэгэн дөч
эргэм насны хүн байлаа.
Суллагдмагцаа тэд өөрсдийнхөн дээрээ ирж, ахлах тахилч нар болон ахлагчдын
тэдэнд хэлсэн бүхнийг уламжлав. Тэд үүнийг сонсоод, Бурханд нэгэн санаагаар
өндөр дуугаар өгүүлрүүн
— Өө, Эзэн! Тэнгэр, газар, тэнгис болон тэдгээрт оршигч бүхнийг бүтээсэн нь Та
билээ. Та Өөрийн зарц, бидний өвөг Давидын амаар дамжуулан Ариун Сүнсээр
айлдахдаа,"Яагаад харь үндэстнүүд уурсаж, Ард олон дэмий зүйл сэднэ вэ? Газрын хаад ирж, Эзэн болон Түүний Христийн эсрэг захирагчид цугларцгаав" гэсэн.
Таны тосолсон, Таны ариун зарц Есүсийн эсрэг Херод, Понти Пилат нар харь
үндэстнүүд болон израильчуудын хамтаар үнэхээр энэ хотод цугласан билээ. Энэ
нь Таны мутар ба урьдаас тогтоогдсон Таны зорилго бүхэн биелэгдэхийн тулд
болой. Одоо Эзэн ээ, тэдний заналхийллийг анхаараач. Таны үгийг ярих зүрх
зоригийг Өөрийнхөө боолуудад соѐрхооч. Таны ариун зарц Есүсийн нэрээр эдгээх
гайхамшиг болон тэмдгүүдийг үйлдүүлэхийн тулд Та Өөрийн мутраа сунгаач гэв. Ийнхүү залбирч байтал тэдний цугларан байсан газар нь доргин чичирхийлэв. Тэд
бүгд Ариун Сүнсээр дүүрч, Бурханы үгийг зоригтойгоор ярьж эхлэв.
Итгэсэн тэдгээр хүмүүс нэг зүрх, сэтгэлтэй байсан бөгөөд тэдний хэн нь ч өөртөө
байгаагаа минийх гэдэггүй, харин тэдний бүх юм нь нийтийнх байв. Элч нар Эзэн
Есүс Христийн амилсныг агуу хүчээр гэрчилж байсан бөгөөд тэдний бүгдийн дээр
бялхам их нигүүлсэл байсан болой. Гачигдаж дутагдсан хүн тэдний дунд
байсангүй. Учир нь газар, орон байр эзэмшигчид нь цөмөөрөө тэр бүгдээ худалдсан
өртгийг нь авчирж, элч нарын хөлд тавихад, тэд хүн бүрд хэрэгцээнийх нь хэрээр
хуваариддаг байлаа.
Элч нарт Барнаб (орчуулбал, Тайвшралын Хүү) хэмээн нэрлэгддэг, Кипрт төрсөн
Леви овгийн Иосеф нь өмчилж байсан талбайгаа зараад, мөнгийг нь авчран элч
нарын хөлд тавьжээ.

Гэтэл Ананиа гэгч нэгэн эхнэр Сапфиртайгаа хамт хөрөнгөө зарж, өртгийн
заримыг нь өөртөө үлдээж, үлдсэнийг нь элч нарын хөлд тавьжээ. Энэ тухай эхнэр
нь бүрэн мэдэж байв. Харин Петр
— Ананиа аа, чи газрынхаа өртгөөс заримыг нь нууж, Ариун Сүнсэнд худал хэллээ.
Чиний зүрх яагаад Сатанд автах болов? Худалдахаас өмнө тэр газар чинийх
байсан биш үү? Зарагдсанаас хойно ч чиний л мэдэлд байгаагүй гэж үү? Ийм юм
чиний сэтгэлд яаж төрөв өө? Чи хүнд биш харин Бурханд худал хэллээ гэв. Үүнийг
сонсмогцоо Ананиагазар унаж амьсгалаа хураав. Үүнийг сонссон бүхний дээр
үлэмжийн айдас хурав. Залуус босон түүний биеийг нь ороогоод гаргаж оршуулав.
Юу болсныг мэдээгүй түүний эхнэр гурван цаг өнгөрсний дараа хүрч ирэв. Петр
түүнд хандаж,
— Та нар газраа ийм, ийм үнээр зарсан уу? Надад хэлээч гэхэд, тэр эмэгтэй
— Тийм ээ, өртөг нь тийм байсан гэв. Петр түүнд
— Та хоѐр юунд Эзэний Сүнсийг сорихоор санаа нийлэв? Харагтун, нөхрийг чинь
оршуулсан хүмүүс энд хаалганы дэргэд байна. Тэд чамайг ч бас авч яваг гэхэд, мөнөөх эмэгтэй тэр даруй түүний хөлд унаж амьсгалаа хураав. Залуус орж ирээд,
түүний нас барсныг үзэв. Тэгээд түүнийг авч гараад нөхрийнх нь дэргэд оршуулжээ.
Бүх чуулган болон энэ бүхнийг сонссон бүхэн үлэмжийн айдаст автав.
Элч нарын гараар ард олны дунд олон тэмдэг болон гайхамшиг бүтээгдэж байв.
Тэд Соломоны асарт бүгд нэгэн санаатай байлаа. Бусдаас хэн нь ч тэдэнтэй
нийлэхээс эмээдэг байсан боловч ард олон тэднийг өндөр үнэлдэг байв. Эзэнд
улам олон хүн итгэж, эрэгтэй, эмэгтэй хүмүүс тэдэн дээр тогтмол нэмэгдэж байлаа.
Тэр ч байтутай ард олон Петрийг ирэхэд ядаж түүний сүүдэр нь тэдний хэн нэгэн
дээр тусаасай гэж гудамж уруу өвчтэй хүмүүсийг авчран, дамнуурга болон дэвсгэр
дээр тавьдаг байлаа.
Мөн Иерусалимын ойр орчмын хотуудаас хүмүүс өвчтөнүүд, эсвэл бузар сүнсэнд
баригдагсдыг авчирж байв. Тэд бүгд эдгэж байлаа.
Гэтэл атаархалд автсан тэргүүн тахилч санаа нэгт садукайн бүлэглэлийнхний
хамт эсэргүүцэн босож, тэднийг барьж аваад нийтийн шоронд хорив. Гэтэл
шөнөөр Эзэний тэнгэр элч шоронгийн хаалгануудыг онгойлгоод, тэднийг гарган
хэлсэн нь
— Өөрсдийн замаар яв. Сүм дотор зогсон ард олонд энэхүү Амийн бүх үгийг
яригтун гэв. Үүнийг сонссон тэд үүрээр сүмд орж сургаал зааж эхлэв. Тэргүүн
тахилч өөрийн хүмүүсийн хамт ирж, Зөвлөл болон Израилийн бүх ахмадуудыг
цуглуулж, нөгөөдүүлийг авчруулахаар шорон уруу хүмүүс илгээжээ. Гэвч шорон
уруу очсон цэргүүд тэднийг олоогүй тул эргээд ирж, энэ тухайгаа мэдэгдэв. Тэд
— Шорон бат бөх цоожтой, харуулууд нь хаалганы дэргэд байхыг бид харав. Харин
бид онгойлгон ороход дотор нь хэн ч байсангүй гэв. Сүмийн харуулын дарга
болон ахлах тахилч нар үүнийг сонсоод, үүнээс үүдэн юу болж болох талаар будилж
орхив. Харин хүн ирж тэдэнд
— Хараач. Та нарын шоронд хийсэн хүмүүс сүм дотор зогсоод ард олонд сургаал
зааж байна гэв. Тэднийг эв зүйгээр авчрахаар харуулын дарга бараа
бологсдынхоо хамт тийш явжээ. (Чулуу шидэж мэдэх ард олноос тэд айжбайлаа) Ийнхүү нөгөө хэдийг авчирж Зөвлөлийн өмнө зогсоосны дараа тэргүүн тахилч
тэднээс ийн асуув.
— Энэ нэрээр дахин сургаал заахгүй байхыг бид та нарт хатуу тушаасан. Гэтэл та
нар Иерусалимыг сургаалаараа булж орхиод тэр хүний цусыг бидэнд нялзаахыг
бодож байна гэв. Харин Петр болон бусад элч нар тэдэнд
— Бид хүнийг дагахаасаа илүү Бурханыг дагах ѐстой. Та нарын загалмайд өлгөж
алсан Есүсийг бидний өвөг дээдсийн Бурхан амилуулсан билээ. Нүглүүдийг
уучлах, Израильд гэмшлийг соѐрхохын тулд Бурхан Түүнийг баруун гарынхаа
Захирагч мөн Аврагчаар өргөмжилсөн. Эдгээрийг бид төдийгүй Түүнийг дагагсдад
Бурханы өгсөн Ариун Сүнс гэрчилж байна гэв.
Гэтэл тэд үүнийг сонсоод уурсан хилэгнэж, тэднийг алахыг завджээ. Харин
олонд хүндтэй, Хуулийн багш Гамалиел гэгч фарисай хүн Зөвлөлийн дотор босож,
тэднийг түр гаргахыг тушаав. Тэгээд зөвлөлийнхөнд хандаж
— Израиль эрчүүд ээ, эдгээр хүмүүст аливааг үйлдэхдээ болгоомжтой хандацгаа. Саявтар Тюд гэгч нэгэн гарч ирэн, өөрийгөө хэн нэгнээр өргөмжлөхөд, түүнтэй
дөрвөн зуу орчим хүн нэгдсэн. Харин түүнийг алагдахад дагаддагсад нь бүгд тарж,
алга болцгоосон. Тэр хүний дараа Галилын Иуда гэгч хүн амын тооллогын үеэр
гарч ирэн, хүмүүсийг өөрийнхөө араас дагуулав. Тэр ч бас үхсэн. Дагалдагсад нь
бүгд тарсан билээ. Тэгэхлээр энэ удаагийн хэрэгт ч би та нарт хэлэхэд, энэ
хүмүүсээс хол байцгаая. Тэднийг зүгээр л явуулчих. Яагаад гэвэл хэрэв энэхүү
зорилго, үйлс нь хүнээс эхтэй бол нурж унах болно. Хэрэв Бурханаас байгаа бол
та нар тэднийг дийлж чадахгүй төдийгүй харин ч та нар Бурханы эсрэг тэмцэгчид
болох бус уу гэхэд тэд зөвлөгөөг нь авчээ. Тэд элч нарыг дуудан оруулж ирээд,
ташуурдаад Есүсийн нэрээр дахин ярихгүй байхыг тушааж, тэднийг суллав. Түүний нэрийн төлөө доромжлогдон зовох нь зохистой гэж үзэгдэх болсондоо
баярлалдан тэд Зөвлөлөөс гарч явлаа. Тэгээд өдөр бүр сүм дотор, бас айлаас
айлд Есүс бол Христ мөн гэдгийг сургаж, тунхагласаар байв.

Шавь нарын тоо өсөн нэмэгдсээр байсан тэр үед грек хэлтэй иудейчүүдийн зүгээс
нутгийн еврейчүүдийн талаар гомдол гарав. Учир нь өдөр тутмын хүнсний
үйлчлэлдээ тэдний бэлэвсэн эмэгтэйчүүдийг хайхрахгүй байгаа талаар гомдол
гаргажээ. Тэгэхэд мөнөөх арван хоѐр нь дагалдагчдыг цутлуулж,
— Ширээнд үйлчлэхийн тулд Бурханы үгэнд хайнга хандах нь бидэнд хүсүүштэй
зүйл биш юм. Харин ах дүү нар минь, Сүнс болон мэргэн ухаанаар дүүрэн, нэр
хүнд бүхий долоон эрийг та нар дундаасаа сонго. Тэгээд энэхүү үүргийг тэдэнд
хариуцуул. Харин бид залбиралд болон үгийн үйлчлэлд өөрсдийгөө зориулъя гэв.
Энэ саналыг бүх хүмүүс дэмжиж, итгэл ба Ариун Сүнсээр дүүрэн Стефан болон
Филип, Прохор, Никанор, Тимон, Пармен болон Антиохын сүсэгтэн Никол нарыг
сонгожээ. Тэгээд тэднийг элч нарын өмнө ирүүлэхэд тэд залбирцгаасны дараа
гараа тэдэн дээр тавив.
Бурханы үг түгэн тархсаар Иерусалим дахь дагалдагчдын тоо үлэмж ихээр
үргэлжлэн нэмэгдсээр байсан бөгөөд тахилч нараас маш олон хүн итгэлд
дуулгавартай болж байлаа.
Нигүүлсэл болон хүчээр дүүрэн Стефан агуу гайхамшиг болон тэмдгүүдийг ард
олны дотор үйлдсээр байлаа. Гэтэл «эрх чөлөөтнүүд» хэмээн нэрлэгддэг
Синагогийн хэсэг хүмүүс болох куренчүүд болон александрчууд Килик ба Азиас
ирэгсэдтэй нийлж Стефантай маргалдав. Гэвч тэд түүний Сүнс болон мэргэн
ухаанаар ярьж байсныг сөрж чадсангүй. Тэгээд тэд "Тэр Мосе болон Бурханы
эсрэг хараалын үгс ярьж байхыг нь бид сонссон" гэж нууцаар ятгах хүмүүсийг
явуулжээ. Тэд тийнхүү олон түмэн, ахлагчид болоод хуулийн багш нарыг хутган
үймүүлж, түүнд халдан түүнийг хүчээр Зөвлөлийн өмнө авчрав. Тэгээд тэд
хуурамч гэрч нарыг урагш гаргахад тэд
— Энэ хүн энэ ариун газар, бас Хуулийн эсрэг юмыг зогсолтгүйгээр ярьж явдаг. "Назарын Есүс энэ газрыг устгана, Мосегиин оидэнд уламжлуулж өгсөн ѐс заншлыг
өөрчилнө" гэж түүний ярихыг бид сонссон гэжээ. Зөвлөлд суугч бүхний харц түүн
дээр тогтоход, түүний царай тэнгэр элчийн царай лутаа адил харагджээ.

Тэргүүн тахилч
— Энэ үнэн үү? гэв. Тэгтэл тэр ингэж хэлэв.
— Ах дүү нар аа, өвгөд өө, намайг сонс! Бидний өвөг Абрахамыг Харран нутагт
суурьшихаас өмнө түүнийг Месопотамид байхад нь алдрын Бурхан түүнд үзэгдэж, "Эх нутаг, төрөл садангуудаа орхи. Миний чамд үзүүлэх тэр газарт ир" гэсэн. Тийнхүү тэр Халдай нутгийг орхин Харранд ирж суурынсан. Тэгээд түүний эцгийг нас
барсны дараа Бурхан түүнийг тэндээс та нарын эдүгээ амьдарч байгаа энэ нутагт
нүүлгэсэн билээ. Тэгэхдээ энд ганц алхам газрыг ч түүнд өмчөөр өгөөгүй хэдий ч
түүнийг үр хүүхэдгүй байхад нь хүртэл энэ нутгийг түүнд болон түүний дараа үр
удамд нь өмч болгон өгөхөөр Тэр амласан юм. Бурхан ийнхүү айлдахдаа "Түүний
үр удам хүний нутагт харь хүн болон, боолчлогдох бөгөөд дөрвөн зуун жилийн турш
дарлагдана. Тэднийг боолчлох үндэстнийг Би Өөрөө шүүнэ" гээд, Бурхан цааш нь
"Дараа нь тэд гарч явах бөгөөд энэ газарт Надад үйлчлэх болно" гэжээ. Тэр түүнд
хөвч хөндөх ѐслолын гэрээг өгсөн. Ийнхүү Абрахам Исаакийн эцэг болж найм дахь
хоног дээр нь түүний хөвчийг хөндөв. Исаак Иаковын эцэг болж, Иаков арван хоѐр
өвөг дээдсийн эцэг болсон.
Өвөг дээдэс нь Иосефт атаархах болж, түүнийг Египетэд худалдсан хэдий ч
Бурхан түүнтэй хамт байсан бөгөөд түүнийг бүх зовлон зүдгүүрээс нь авран
гаргаж, Египетийн хаан Фараоны өмнө ивээл, мэргэн ухааныг түүнд соѐрхжээ. Хаан
түүнийг Египетийн захирагчаар тавьж, бүх албаа түүгээр хөтлүүлж байлаа. Бүх
Египет болон Канаан өлсгөлөнд нэрвэгдэж, үлэмжийн гай зовлон ирж, бидний эцэг
өвгөдөд хоол хүнс олдохоо больжээ. Харин Египетэд үр тариа байгааг Иаков
дуулаад, бидний эцэг өвгөдийг тийш нь анх удаа явуулав. Хоѐр дахиа ирэхэд нь
Иосеф ах дүү нартаа өөрийгөө илчилснээр Иосефын гэр бүл Фараонд танил болов.
Иосеф үг илгээж, өөрийн эцэг Иаков, бүх төрөл төрөгсөд нь болох далан таван
хүнийг өөр уруугаа ир хэмээн урьжээ. Иаков болон бидний эцэг өвгөд Египетэд
таалал төгссөн байна. Тэндээс тэднийг Сухем уруу аваачиж, Сухемд Емморын
хөвгүүдээс мөнгөн зоосоор Абрахамын худалдан авсан булшиндтавьжээ. Харин
Абрахамд Бурханы өгсөн амлалтын хугацаа ойртох тусам Египет дахь манай ард
түмэн өсөж, олон болов. Энэ нь Иосефын талаар юу ч мэдэхгүй өөр хаан
Египетийг захирах хүртэл үргэлжилсэн билээ. Тэр бидний удмынхны эсрэг заль
гарган өвөг дээдэст маань,нялхсыг нь үхүүлэхийн тулд тэднийг хүүхэд нялхсаа
хаяхыг албадаж байсан. Энэ үед Мосе төрсөн бөгөөд тэр Бурханы өмнө хайрыг
булаасан нэгэн байв. Мосе эцгийнхээ гэрт гурван сар торнисон ажээ. Харин
түүнийг хаягдсаны дараа Фараоны охин олж авч, төрсөн хүү шигээ үзэж, асран өсгөв.
Мосе Египетийн бүх эрдэмд боловсорч, ажил үйлс, үг яриагаар хүчтэй эр болжээ.
Харин нас дөч дөхөх үед Израилийн хөвгүүд, нутгийн ах дүү нартайгаа уулзах
бодол түүний зүрхсэтгэлийг эзэмдэв. Тэдний нэг нь шударга бусаар
доромжлогдож буйг тэр хараад, түүнийг хамгаалж, Египет хүнийг цохин унагааж,
өнөөх дарлагдсан хүний өшөөг авчээ. Бурхан тэдэнд өөрөөр нь дамжуулж аврал
соѐрхож байгааг ах дүү нар нь ойлгоно гэж тэр бодсон боловч, тэд ойлгосонгүй. Маргааш нь тэр хоорондоо зодолдогч хоѐртой таарав. Мосе тэднийг эвлэрүүлэхийг
хичээн "Эрчүүд ээ, та нар чинь ах дүү нар байж юунд бие биенээ гэмтээнэ вэ?"
гэжээ. Гэтэл хөршөө бэртээж байсан нэгэн нь түүнийг түлхэж, "Хэн чамайг бидний
захирагч, шүүтч болгосон юм бэ? Өчигдөр Египет хүнийг алсныхаа адил чи
намайг алах гээ юу? " гэв. Энэ үгнээс болж Мосе зугтан, Мидианы нутагт харь хүн
болон амьдарч байхдаа хоѐр хүүгийн эцэг болжээ. Дөчин жил өнгөрсний дараа
Синаи уулын цөлд, шатаж байгаа үүргэний бутны дөлөнд тэнгэр элч түүнд үзэгдсэн
байна. Үүнийг хараад, Мосе хачирхаж, нягтлан харахаар дөхөн очтол Эзэний дуу
гарч, "Би бол чиний эцэг өвгөд болох Абрахам, Исаак, Иаковын Бурхан байна"
гэсэнд, Мосе айдаст автан, харж зүрхэлсэнгүй. Харин Эзэн түүнд "Хөл дэх
шаахайгаа тайлагтун. Учир нь чиний зогсож буй газар бол ариун газар шороо юм. Би Египетэд дарлагдаж буй Өөрийн хүмүүсийг тодорхой харлаа. Тэдний гаслант дууг
сонсоод ард олноо чөлөөлөхөөр Би бууж ирэв. Одоо яв. Би чамайг Египет уруу
илгээж байна" гэжээ. "Хэн чамайг бидний захирагч, шүүгч болгосон юм бэ?"
хэмээн хэлэгдэж, тэдэнд гологдсон өнөөх Мосег үүргэний бутанд үзэгдсэн тэнгэр
элчийн гараар захирагч, бас чөлөөлөгч болгохоор Бурхан илгээсэн ажгуу. Энэ хүн
Египетийн нутаг, Улаан тэнгист болон цөлд дөчин жилийн турш гайхамшиг болоод
тэмдгүүдийг үзүүлэн явахдаа тэднийг удирдаж байсан. Чухамдаа Мосе
Израилийн хөвгүүдэд хандаж "Миний адил эш үзүүлэгчийг Бурхан ах дүү та нараас
гаргаж ирнэ" гэж хэлсэн билээ. Энэ бол Синаи уулан дээр өөртэй нь ярилцаж
байсан тэнгэр элч болон бидний өвөг дээдсийн хамт цөл дэх цуглаанд байсан хүн
мөн. Та нарт өгөх гэж амьд үгийг тэр хүлээн авсан юм. Бидний өвөг дээдэс түүнд
дуулгавартай захирагдахыг хүсээгүй агаад харин ч түүнийг үгүйсгэж, зүрх
сэтгэлээрээ Египет уруу буцаж эргэсэн. Тийнхүү Ааронд "Биднийгдагуулан явах
бурхдыг бидэнд бүтээж өгөөч. Учир нь Египет газраас биднийг удирдан гаргасан
Мосед юу тохиоддсоныг мэдэх юм бидэнд алга" гэж байлаа. Ийнхүү тэр өдрүүдэд
тэд тугал хийж, мөнөөх шүтээндээ тахил өргөн, өөрсдийн гараар хийсэн ажилдаа
баясацгааж байсан. Харин Бурхан нүүр буруулж, тэднийг тэнгэрийн эрхэст
үйлчлүүлэхээр тушаасан бөгөөд энэ нь эш үзүүлэгчдийн номд бичигдсэнээр
"Израилийн гэр ээ, цөлд та нар дөчин жил Надад өргөл, тахилаа өргөөгүйсэн бил үү?
Та нар мөн Молохын асар, өөрсдийнхөө Ромфа бурхны од, мөргөж шүтэхээр
хийсэн хөргүүдээ авцгаасан. Би ч бас та нарыг Вавилоны чанад уруу зайлуулах
болно" гэсэн байдаг.
Цөлд бидний өвөг дээдэс Гэрчлэлийн асартай байв. Үзсэн загварынхаа дагуу
хийгтүн гэж Тэр Мосед айлдсаны дагуу энэ асар нь хийгдсэн байлаа. Бидний өвөг
дээдэс асрыг хүлээн аваад, Иошуагийн удирдлага доор явсан. Өөрсдийнх нь урдаас
Бурханы зайлуулсан үндэстнүүдийн нутгийг эзлэн авах үедээ тэд тэрхүү асрыг
өөрсдийнхөө хамт авчирчээ. Уг асар Давидын үе хүртэл энэ газарт байлаа. Давид
Бурханы өмнө тааллыг олон, Иаковын Бурханд орших газар олъѐ хэмээн тэр гуйсан.
Харин Түүнд өргөө босгосон нь Соломон болой. Гэсэн хэдий ч Хамгийн Дээд
Нэгэн нь хүний гараархийгдсэнд оршдоггүй бөгөөд эш үзүүлэгчийн "Эзэн
айлдахдаа «Тэнгэр болбоос Миний сэнтий, Газар болбоос Миний хөлийн гишгүүр.
Надад зориулж та нар ямар сууц барих юм бэ? Би амрах ямар газар байна вэ? Энэ бүх зүйл Миний мутраар бүтээгдээгүй гэж үү?»" гэсэн байдаг.
Зөрүүд, зүрх ба чихэндээ хөвч хөндүүлээгүй та нар Ариун Сүнсийг үргэлж
эсэргүүцдэг. Та нар эцэг өвгөдийнхөө үйлдсэнийг үйлддэг. Эш үзүүлэгчдээс
хэнийг нь та нарын эцэг өвгөд хавчаагүй вэ? Тэд Зөвт Нэгэний ирэхийг урьдаас
тунхагласан хүмүүсийг алж талж байсан бол эдүгээ Түүнээс та нар урвагсад, мөн
алуурчид болцгоожээ. Та нар хуулийг тэнгэр элч нараар тогтоогдсон гэж хүлээн
авсан атлаа түүнийгээ сахиагүй гэв.
Үүнийг сонссон тэдний хорсол буцалж, шүдээ хавирч байлаа. Харин Ариун
Сүнсээр дүүрсэн Стефан тэнгэр өөд ширтэн Бурханы суу алдрыг болон Бурханы
баруун талд зогсож буй Есүсийг хараад,
— Харагтун. Тэнгэр нээгдэхийг болон Бурханы баруун талд зогсож байгаа Хүний
Хүүг би харж байна гэж хэлэв. Гэтэл тэд чанга орилолдон, чихээ бөглөцгөөж, түүн
уруу зэрэг ухасхийндайрч, түүнийг хотоос чирч гаргаад, түүн уруу чулуу шидэлж
гарав. Саул гэгч залуутийн хөлд гэрч нар хувцсаа тавилаа. Тэд Стефан уруу
чулуу шидэлж байхад Стефан Эзэнийг дуудан,
— Эзэн Есүс минь, сүнсийг минь хүлээн аваарай гэв. Тэгээд өвдөг сөхрөн, чанга
дуугаар,
— Эзэн, энэ нүглийн төлөө тэдэнд шийтгэл бүү оноогооч хэмээн хашхирав. Ийнхүү
хэлээд тэр нойрсов.

Түүнийг алсан явдлыг Саул сайшааж байлаа. Тэр өдөр Иерусалим дахь чуулганы
эсрэг хүчтэй хавчлага өрнөв. Элч нараас бусад нь бүгд Иудей болон Самарийн
нутгуудад тархав. Стефаныг сүсэгтэй хүмүүс оршуулж, түүний хойноос ихэд
гашуудан уйлцгаав. Харин Саул чуулганыг хоосруулж, айлаас айлд орж эр, эм
гэлгүй баривчлан шоронд хийж байлаа.
Тархсан хүмүүс явсан зүг бүрдээ үгийг тунхагласаар байв. Филип Самарийн
хотод ирж, оршин суутчдад нь Христийг тунхаглав. Хурсан олон Филипийн үйлдэж
байсан тэмдгүүдийг харж, түүнийг сонсож, санал нэгтэйгээр яриаг нь анхааран
чагнаж байлаа. Учир нь бузар сүнсэнд эзлэгдсэн олон хүмүүсээс тэдгээр нь
зайлахдаа чанга дуутаар хашхиран гарч байлаа. Саа өвчтэй болон доголон олон
хүмүүс эдгэрч байв. Тэр хот үлэмж баяр баясалтай байв.
Хотод илбэ үзүүлэн, самарийнхныг гайхшруулж байсантэдний дунд агуу нэгэн
хэмээх Симон гэгч нэг эр байжээ. Тэд их багагүй бүгдээрээ түүнд анхаарал
хандуулж,
— Бурханы Агуу Хүч хэмээн нэрлэдэг чинь энэ хүн байна гэцгээдэг байж. Тэр
удаан хугацааны турш илбээр бусдыг гайхшруулж байсан тул тэд түүнд анхаарлаа
хандуулдаг байжээ. Харин Бурханы хаанчлал болон Есүс Христийн нэрийн тухай
сайн мэдээг тунхагласан Филипт итгэсэн эрэгтэй, эмэгтэй олон хүмүүс баптисм
хүртэцгээж байлаа. Симон хүртэл итгэсэн бөгөөд баптисм хүртсэний дараа
Филипийг дагах болж, гайхамшгууд болон тэмдгүүд үйлдэгдэхийг харан, үргэлж
гайхаж хоцордог байв.
Самари нь Бурханы үгийг хүлээн авсныг Иерусалим дахь элч нар сонсоод Петр,
Иохан нарыг тэдэн уруу явуулав. Тэд ирж, тэдэнд Ариун Сүнсийг авахуулахын
төлөө залбирчээ. Учир нь тэдний хэнд ч Ариун Сүнс хараахан буугаагүй байсан
бөгөөд тэд Эзэн Есусийн нэрээр зөвхөн баптисм хүртсэн байжээ. Тэгээд тэр хоѐр
тэдэн дээр гараа тавихад тэд Ариун Сүнсийг хүлээн авч байлаа. Элч нарын гар
тавилтаар дамжуулан Ариун Сүнс өгөгдөж буйг ажигласан Симон тэр хоѐрт мөнгө
өгч,
— Энэ эрх мэдлээ бас надад өгөөч. Тэгвэл би гараа тавьсан хүн бүрийг Ариун
Сүнстэй болгоно шүүдээ гэв. Гэвч Петр түүнд
— Мөнгө чинь чамтай хамт мөхөг. Учир нь Бурханы бэлгийгмөнгөөр авч болно гэж чи
санажээ. Бурханы өмнө зүрх чинь зөв биш учир энэ үйлсэд чиний хэрэг, чиний
оролцоо байхгүй. Энэ хар санаархалдаа гэмшиж Эзэнд залбир. Магадгүй зүрхэн
дэх хар санаа чинь зайлуулагдаж болох юм. Учир нь чи хор шар, худал
хуурмагийн хүлээсэнд байгааг чинь би харж байна гэжээ. Симон хариуд нь
— Саяны таны хэлсэн бүхэн надад бүү учраасай гэж миний төлөө та нар өөрсдөө
Эзэнд залбирч өгөөч гэв.
Тэд чин сэтгэлээсээ Эзэний үгийг гэрчилж, тунхаглаад Иерусалим уруу буцсан
бөгөөд мөн Самарийн олон тосгонд сайн мэдээг тунхаглав.
Харин Эзэний тэнгэр элч Филипт
— Босогтун. Иерусалимаас Газ уруу урууддаг замаар урагш яв гэлээ. (Энэ нь цөлийн
зам) Тэр ч босоод явав. Тэгтэл тэнд Етиопын хатан хаан Кандакийн бүх сан
хөмрөгийг хариуцагч Етиопын тайган амбан Иерусалимд мөргөл үйлдэхээр ирээд, буцан явж байжээ. Тэр буцах замдаа тэргэндээ эш үзүүлэгч Исаиагийн номыг уншиж
явав. Сүнс Филипт хандаж
— Тэр тэргийг гүйцэн оч гэв. Гүйн очтол, өнөөх амбан эш үзүүлэгч Исаиагийн
номыг уншиж байх нь Филипт сонсдов. Тэгээд түүнээс
— Та уншиж байгаагаа ойлгож байна уу? гэж асуухад тэр
— Хэн нэгэн зааж өгөхгүй бол би хэрхэн ойлгох билээ? гээд Филипийг тэргэндээ
урьж суулгав. Түүний уншиж байсан Судрын хэсэг гэвэл,"Тэр нядлагдах хонь мэт
хөтлөгдсөн бөгөөд Хяргагчийн өмнө буй хурга дуугүй байдаг шиг Тэр амаа ч
нээгээгүй юм. Тэр басамжлал, доромжлолд шийтгэгдсэн. Хэн Түүний угсаатай
хамаатай болох вэ? Учир нь Түүний амь дэлхийгээс зайлуулагдсан юм" гэсэн нь аж.
Мөнөөх тайган хүн Филипт хандаж
— Энэ эш үзүүлэгч хэний тухай яриад байна вэ? Өөрийнхөө тухай ярьж байна уу,
аль эсвэл өөр хэн нэгний тухай ярьж байна уу? Надад хэлж өгөөч гэсэнд Филип
ам нээн тэрхүү Судраас эхлэн Есүсийн тухай түүнд ярьж өгөв. Тэд замаараа
явсаар устай газар хүрч иржээ. Тайган хүн
— Хараач, ус байна. Баптисм хүртэхэд болохгүй нь юу билээ гэв. Филип
— Хэрэв чи бүх зүрхээрээ итгэвэл, болно гэсэнд тэр
— Есүс Христ бол Бурханы Хүү мөн гэдэгт би итгэж байна хэмээн хариулав. Мөнөөх тайган хүн тэргийг зогсоохыг тушаав. Тэгээд тэд хоѐулаа ус уруу орж, Филип
түүнд баптисм хүртээжээ. Тэд уснаас гарч ирэх үед Эзэний Сүнс Филипийг авч
одов. Тайган түүнийг дахин олж хараагүй хэдий ч баяр баясалтайгаар замдгарчээ.
Харин Филип Азотод ирснээ мэдэв. Тэр Кайсарид хүртлээ дайран гарсан бүх
хотуудад сайн мэдээг дэлгэрүүлсээр явлаа.

Эзэний дагалдагчдыг алж хядна гэж заналхийлэн, Саул тэргүүн тахилч уруу очиж,
тэр Замд хамаарагдах эрэгтэй, эмэгтэй хэнийг ч болов барьж хүлж, Иерусалимд
хүргүүлэхийн тулд Дамаскийн синагогуудад захидал илгээхийг түүнээс хүсжээ. Саул замд явж байлаа. Тэр Дамаскт дөхөн ирж байтал гэнэт тэнгэрээс гэрэл гарч
түүнийг хүрээлэн гэрэлтэхэд, Саул газар хөсөр унав. Тэгээд
— Саул аа, Саул аа, юунд чи Намайг хавчина вэ? гэх дууг сонсоод,
— Эзэн, Та хэн бэ? гэжээ. Тэгтэл Тэр
— Би бол чиний хавчиж мөшгөөд байгаа Есүс байна. Бос, хот уруу оч. Чиний юу
хийх ѐстойг чамд хэлэх болно гэв. Түүнтэй хамт явж байсан хүмүүс дуу сонссон
боловч хэнийг ч хараагүй тул дуугүй зогсож байлаа. Саул газраас босов. Нүд нь
нээлттэй хэрнээ тэр юу ч харж чадахгүй байлаа. Тэд түүнийг гараас нь хөтлөсөөр
Дамаскт авчрав. Ийнхүү тэр гурван өдөр юу ч харсангүй, юу ч идсэнгүй, юу ч
уусангүй.
Дамаскт Ананиа гэгч нэгэн дагалдагч байлаа. Эзэн түүнд үзэгдлээр
— Ананиа гэж айлдахад тэр
— Би энд байна, Эзэн гэв. Эзэн түүнд
— Бос, "Шулуун" хэмээх гудамжин дахь Иудагийн гэрт очиж Тарсын Саул гэгчийг
асуу. Үзэгтун. Тэр яг одоо залбирч, Ананиа гэгч эр орж ирээд, өөрийг нь дахин
хараатай болгохын тулд гараа өөр дээр нь тавихыг үзэгдэлд харж байна гэв. Гэвч
Ананиа хариуд нь
— Эзэн, би түүний тухай олон хүнээс, Иерусалим дахь Таны ариун хүмүүст тэр
хичнээн их хор хүргэснийг сонссон. Тэгээд тэр энд Таны нэрийг дуудсан бүхнийг
хүлж, шоронд хаях эрх мэдлийг ахлах тахилч нараас авсан юм гэв. Харин Эзэн
түүнд
— Яв, учир нь тэр бол харь үндэстнүүд, хаад болон Израилийн хөвгүүдийн өмнө
Миний нэрийг үүрэхийн тулд Миний сонгогдсон сав бөгөөд Миний нэрийн төлөө
хэр их зовох учиртайг Би түүнд үзүүлнэ гэжээ. Ананиа явж, гэрт орж түүн дээр
гараа тавиад,
— Саул дүү минь, ирэх замд чинь чамд үзэгдсэн Эзэн Есүс чамайг хараатай болгож,
Ариун Сүнсээр дүүргэхийн тулд намайг илгээв гэлээ. Тэр даруй түүний нүднээс
хайрс мэт зүйл унаж, тэр дахин хараатай болов. Тийнхүү тэр босон, баптисм
хүртээд,хооллож хүч оров.
Саул Дамаскт байсан дагалдагчдын хамт хэд хоног тэндээ байлаа. Тэгээд
төдөлгүй тэрээр синагогуудад
— Тэр бол Бурханы хүү мөн хэмээн Есүсийг тунхаглаж эхлэв. Түүнийг сонссон
бүхэн гайхширсаар
— Энэ хүн чинь Иерусалимд энэ нэрийг дуудсан болгоныг устгаж, бас тэднийг хүлж,
ахлах тахилч нарт хүргэх зорилготой энд ирсэн хүн биш бил үү? гэцгээж байлаа. Харин Саул улам л хүчийг олж, Есүс бол Христ мөн гэдгийг нотлон Дамаскт
амьдрагч иудейчүүдийг сандаргах болов.
Түүнээс хойш олон хоног өнгөрсний дараа иудейчүүд түүнийг алахаар
хуйвалдацгаалаа. Гэвч тэдний хуйвалдаан Саулд илт болжээ. Тэд түүнийг алахын
тулд дааман хаалгануудын дэргэд өдөр, шөнөгүй отож байлаа. Гэвч дагалдагчид
нь шөнөөр түүнийг том сагсанд суулгаж, хана дагуулан буулгав.
Саул Иерусалимд ирж, дагалдагчидтай холбоотой болохыг хичээсэн боловч бүгд
түүнээс эмээж байлаа. Учир нь тэд түүнийг дагалдагч гэдэгт итгэхгүй байв. Харин
Барнаб түүнийг элч нар уруу дагуулан ирж, түүний замдаа Эзэнийг хэрхэн харсан,
Эзэний түүнд айлдсан болон Дамаскт Есүсийн нэрээр хэрхэн зоригтой ярьсныг нь
дүрслэн өгүүлжээ. Ийнхүү тэр тэдэнтэй хамт Иерусалимд чөлөөтэй явж, Эзэний
нэрээр зоригтой ярьж байлаа. Тэр грек хэлтэй иудейчүүдтэй ярилцаж,
маргалдахад тэд түүнийг алахыг завджээ. Ах дүү нар үүнийг сонсоод, түүнийг
Кайсарид хүргэж, Тарс уруу явуулав.
Ийнхүү бүх Иудей, Галил, Самари даяар чуулган босгон байгуулагдаж, амар
тайван байлаа. Ингэхдээ Эзэнээс эмээх айдас болон Ариун Сүнсний тайтгарал
дотор явцгаан, тооны хувьд өссөөр байв.
Нэгэн удаа Петр бүх газраар тойрон явж, Луддад амьдрагч ариун хүмүүс уруу
хүрч ирэв. Тэнд тэр саа өвчний улмаас найман жил хэвтэрт байсан Айни гэгч
хүнтэй тааралджээ. Петр түүнд
— Айни, Есүс Христ чамайг эдгээнэ. Бос, ороо зас гэхэд Айни тэр даруй бослоо. Лудда болон Шаронд амьдрагсад бүгд түүнийг хараад, Эзэн уруу эргэсэн юм.
Иоппад Табита (грекээр орчуулбал, Доркас) гэгч дагалдагч байв. Тэр эмэгтэй
үргэлж сайн үйлсээр баян, өглөгч харамгүй нэгэн байжээ. Яг тэр өдрүүдэд тэрээр
өвчлөн нас баржээ. Хүмүүс түүний биеийг угаагаад дээд өрөөнд тавьсан байлаа. Петрийг тэнд байгааг дуулаад дагаддагчид Луддагаас Иоппа хүртэл ойрхон тул
"Бидэнд уруу даруй ирээч" гэж гуйлган хоѐр хүн илгээв. Петр босож, тэдний хамт
явж очиход, түүнийг дээд өрөөнд оруулав. Бэлэвсэн эмэгтэйчүүд цөмөөрөө түүний
хажууд уйлаад зогсож байлаа. Өөрсөдтэй нь хамт байхдаа Доркасын хийдэг байсан
цамц, бусад хувцаснуудыг тэд үзүүлж байв. Харин Петр тэднийг бүгдийг нь
гаргаад, өвдөг сөхрөн залбирч, цогцост хандаж
— Табита, бос гэв. Тэр нүдээ нээн Петрийг хараад, өндийж суулаа. Петр гараа өгч
түүнийг босгоод, ариун хүмүүс болон бэлэвсэн эмэгтэйчүүдийг дуудаж,тэдэнд
түүнийг амьд сэрүүнээр даатгав. Энэ явдал Иоппа даяар мэдэгдэж, олон хүн
Эзэнд итгэжээ. Петр хэд хоног Иоппад үлдэж арьсчин Симоныд байлаа.

Кайсарид Корнел гэгч нэгэн байсан бөгөөд тэр «Италийнхан» хэмээх ангийн
зуутын дарга байв. Тэр сүсэг бишрэлтэй агаад гэр бүлээрээ Бурханаас эмээдэг,
олон түмэнд их өглөг өгдөг, Бурханд байнга залбирдаг ажээ. Өдрийн есдүгээр
цагийн орчим тэрээр үзэгдэл дотор Бурханы тэнгэр элч түүн уруу ирж "Корнел!"
гэхийг тод үзэв. Айдаст автсан тэр түүн уруу харж,
— Юу вэ? Эзэн гэхэд, тэнгэр элч түүнд
— Залбирал болон өглөгүүд чинь Бурханд дурсамж болон өргөгдөв. Одоо чи
Иоппа уруу хүмүүс явуулж, Симон буюу Петр гэдэг хүнийг авчруул. Тэнгисийн
дэргэд гэр нь байдаг арьсчин Симоныд тэр байгаа гэв. Өөртэй нь ярьсан тэнгэр
элчийг явангуут Корнел цэргүүдээсээ нэг сүсэгтэнг хоѐр зарцын хамт дуудав. Тэгээд тэдэнд бүгдийг тайлбарлаж, Иоппа уруу явуулжээ.
Маргааш нь тэднийг хотод дөхөн очих үед, Петр зургадугаар цагийн орчим
залбирахаар байшингийн дээвэр дээр гарав. Тэр өлсөж, юм идэхийг хүсэж байв.
Тэднийг хоол бэддэж байх зуур тэр хэт хөөрөлд автжээ. Тэнгэр нээгдэж, том
бүтээлэг мэт нэгэн сав доошилсоор дөрвөн өнцгөөрөө газардахыг Петр харав. Дотор нь бүх дөрвөн хөлт амьтад,хэвлээр явагчид болон тэнгэрийн шувууд байх
ажээ. Тэгтэл нэгэн дуу гарч түүнд
— Петр ээ! Бос, нядлаад ид гэв. Харин Петр
— Эзэн, яасан ч үгүй. Учир нь би хэзээ ч ариун бус, бузар юм идэж байгаагүй гэлээ.
Гэтэл мөнөөх дуу хоѐр дахиа гарч түүнд
— Бурханы цэвэр болгосон юуг ч ариун бус гэж бүү үзэгтүн гэв. Энэ нь гурав
дахин давтагдав. Тэгээд мөнөөх сав тэр даруйдаа тэнгэр өөд өргөгдөн авагджээ.
Үзсэн үзэгдэл нь ямар утгатай болохыг Петр ойлгож ядан байх зуур Корнелын
илгээсэн хүмүүс Симоны гэрийг сурагласаар дааман хаалган дээр нь хүрч ирэв. Тэгээд Петр хэмээх Симон тэнд байгаа эсэхийг дуудан асуув. Петр үзэгдлийн
тухай бодож байтал Сүнс түүнд
— Үзэгтүн, гурван хүн чамайг хайж байна. Бос, доош буутаад эргэлзэлгүй тэдэн
уруу оч. Учир нь Би тэднийг илгээв гэжээ. Петр тэр хүмүүс уруу очиж,
— Та нарын хайгаад байгаа хүн чинь би байна. Ямар хэргээр та нар ирэв? гэхэд тэд
— Корнел гэгч зуутын дарга байдаг юм. Тэрээр Бурханаас эмээгч, зөвт нэгэн бөгөөд
Иудейн ард түмэн түүний талаар сайн ярьдаг. Таныг гэртээ урьж, үгийг тань сонсох
зааврыг тэр ариун тэнгэр элчээс авсан юм гэцгээв. Петр тэднийг орохыг урьж,
зочлов.
Маргааш нь тэр босож мөнөөх хүмүүсийн хамт явахад тэдэнтэй Иоппагийн ах
дүүсийн зарим нь явжээ. Дараа өдөр нь тэр Кайсарид хүрч ирэв. Тэднийг хүлээж
байсан Корнел төрөл садан болон дотны андуудаа дуудаж цуглуулсан байв. Петрийг үүдэн дээр нь ирэхэд Корнел түүнийг угтан, хөлд нь унаж, түүнд мөргөв. Харин Петр түүнийг босгоод
— Бос, би ч гэсэн хүн шүү дээ гэв. Ийнхүү ярилцсаар гэрт ороход олон хүн
цугласан байлаа. Тэр тэдэнд
— Иудей хүний хувьд харь үндэстэнтэй нөхөрлөх буюу тэдний гэрт зочлох нь ямар
ѐс бус хэрэг болохыг та нар өөрсдөө мэднэ. Гэвч ямар ч хүнийг бузар, эсвэл цэвэр
бус гэж нэрлэх ѐсгүйг Бурхан надад харууллаа. Тиймээс дуудахад чинь би
түдгэлзэлгүйгээр явж ирэв. Та нар намайг дуудсан учраа хэлнэ үү? гэв. Корнел
— Дөрвөн өдрийн өмнө яг өдийд, есдүгээр цагийн орчимд би гэртээ залбирч байтал
гэрэлтсэн хувцастай хүн өмнө минь зогсож, "Корнел ээ, чиний залбирал сонсдож,
өглөг чинь Бурханы өмнө дурсагдав. Тэгээд Петр гэгч Симоныг хүрэлцэн ирээч
хэмээн урихаар Иоппа уруу хүн илгээ. Тэр тэнгисийн дэргэдэх арьсчин Симоны гэрт
байгаа" гэсэн юм. Ийм учраас би тан уруу тэр даруй хүн явуулав. Таны ирсэн тань
сайн хэрэг боллоо. Эзэний танд тушаасан бүхнийг сонсохоор эдүгээ бид Бурханы
өмнө энд байцгааж байна гэжээ.
Петр ам нээж,
— Бурхан бол нүүр тал хардаггүй бөгөөд Түүнээс эмээгч, зөвийг үйлдэгч алив
үндэстний хүн Түүнд таалагддаг гэдгийг би үнэхээр сайн ойлгов. Тэр Израилийн
хөвгүүдэд үг илгээн Есүс Христээр дамжуулж энх тайвныг тунхаглажээ. (Тэр бол
бүхний Эзэн мөн) Иоханы тунхагласан баптисмын дараагаар Галилаас эхэлж
Иудей даяар юу болсныг та нар өөрсдөө мэднэ. Энэ нь Назарын Есүсийн тухай
бөгөөд Бурхан хэрхэн Түүнийг Ариун Сүнс ба хүч чадлаар тосолсон хийгээд Тэрээр
диаволд дарлагдсан бүгдийг эдгээн, сайныг үйлдэж явсан тухай юм. Учир нь Бурхан
Түүнтэй хамт байсан. Иудейчүүдийн нутаг болон Иерусалимд Түүний хийсэн
бүхнийг гэрчлэгчид нь бид билээ. Тэд Түүнийг модонд өлгөж алсан юм. Бурхан
Түүнийг гурав дахь өдөр нь амилуулж, бүх хүмүүст биш, харин Бурханаар урьд нь
сонгогдсон гэрчлэгчдэд буюу үхэгсдээс амилсных нь дараа Түүнтэй идэж, ууж
байсан бидэнд харуулан соѐрхов. Тэр бол Бурханаар томилогдсон амьд, үхсэн
бүх хүний Шүүгч гэдгийг гэрчлэн, ард олонд дэлгэрүүлэхийг Тэр бидэнд тушаасан
юм. Түүнд итгэсэн хэн боловч Түүний нэрээр нүглийн уучлалыг хүлээн авдаг гэж
бүх эш үзүүлэгчид Түүнийг гэрчилдэг гэв.
Петр эдгээр үгсийг хэлж байх зуур үүнийг нь сонсож байсан бүх хүн дээр Ариун
Сүнс буув. Хөвч хөндүүлсэн итгэгчид болох Петртэй хамт ирсэн бүх хүмүүс Харь
үндэстнүүд дээр бас Ариун Сүнсний бэлэг асгарахыг хараад гайхацгаажээ. Учир
нь тэд хэлүүдээр ярьж, Бурханыг дээдлэн байгаа нь сонсдов. Тэгтэл Петр
— Бидний авсанчлан тийнхүү Ариун Сүнсийг хүлээн авсан энэ хүмүүст баптисм
хүртээхэд хэн ч уснаас татгалзаж чадахгүй биз дээ? гэлээ. Тэр тэдэнд Есүс
Христийн нэрээр баптисм хүртэхийг тушаав. Дараа нь тэд түүнээс хэд хоног үлдээч
гэж гуйлаа.

Бурханы үгийг Харь үндэстнүүд ч бас хүлээн авсныг элч нар болон Иудей
даяарх ах дүүс сонсоцгоов. Петрийг Иерусалимд ирэхэд хөвч хөндүүлсэн хүмүүс
түүнтэй мэтгэлцэж,
— Чи хөвч хөндүүлээгүй хүмүүс уруу очиж, бас тэдэнтэй хамт хооллов гэжээ. Харин Петр тэдэнд дэс дараатай ийн тайлбарлав.
— Иоппа хотод залбирч байхдаа би хэт хөөрөлд автаж, том бүтээлэг мэт сав
тэнгэрээс доошилсоор дөрвөн өнцгөөрөө яг над уруу буун ирэх үзэгдлийг харав. Би
түүн дээр харцаа тогтоон, ажиглан харахад тэнд газрын дөрвөн хөлт амьтад, зэрлэг
араатнууд, хэвлээр явагчид болон тэнгэрийн шувууд байлаа. Мөн би "Петр ээ, бос.
Нядалж ид" гэх дуу гарахыг сонссон. Харин би "Эзэн, яасан ч үгүй. Аливаа бузар,
ариун бус зүйлийг би амандаа хэзээ ч хийж байгаагүй" гэхэд тэнгэрээс гарах дуу
хоѐр дахиа"Бурханы цэвэр болгосныг ариун бус гэж бүү үз" гэв. Энэ нь гурав
дахин давтагдсан бөгөөд бүгд тэнгэр өөд буцаад өргөгдсөн. Гэтэл тэр үед миний
сууж байсан айлын үүдэнд гурван хүн ирсэн нь Кайсариас над уруу илгээгдсэн
хүмүүс ажээ. Эргэлзэлгүйгээр тэдэнтэй явахыг Сүнс надад хэлсэн юм. Надтай
хамт эдгээр зургаан ах дүү явсан бөгөөд бид ч тэр хүний гэрт очив. Тэрээр гэрт нь
тэнгэр элчийн зогсож, Иоппа уруу хүн илгээж, Симон буюу Петрийг энд авчруул. Чамайг болон гэрийнхнийг чинь бүгдийг нь аврах үгийг тэр чамд ярина" гэхийг хэрхэн
харснаа бидэнд ярив. Намайг ярьж эхлэхэд анх бидэн дээр Ариун Сүнс
буусанчлан тэдэн дээр бас буулаа. Тэгэхэд би "Иохан усаар баптисм хүртээсэн
бол харин та нар Ариун Сүнсээр баптисм хүртэх болно" гэсэн Эзэний үгийг санав. Эзэн Есүс Христэд итгэсний дараа бидэнд өгсний адил бэлгийг хэрэв Бурхан тэдэнд
өгч байгаа бол Бурханд саад болж чадах би гэгч хэн билээ? гэв. Тэд үүнийг
сонсоод, дуугүй болж, Бурханыг алдаршуулан
— Амь өгөх гэмшлийг Бурхан бас Харь үндэстнүүдэд соѐрхжээ гэцгээв.
Стефанаас өрнөсөн хавчлагын улмаас тархагсад иудейчүүдээс өөр хэнд ч үгийг
ярилгүйгээр Фойник, Кипр, мөн Антиох хүртэл явсан ажээ. Харин тэдний зарим нь
буюу Кипр болон Курений хүмүүс Антиохт ирээд Грекхүмүүстэй ч ярьж, Эзэн Есүсийг
тунхаглаж байв. Эзэний мутар тэдэнтэй хамт байсан бөгөөд итгэсэн үй олон
хүмүүс Эзэн уруу эргэж байлаа. Тэдний тухай мэдээ Иерусалим дахь чуулганы
сонорт хүрч, тэд ч Барнабыг Антиох уруу явуулахаар илгээв. Тэр хүрч ирээд,
Бурханы нигүүлслийг үзэж баярлан, шийдэмгий зүрх сэтгэлээр Эзэнд үнэнч байхыг
тэдэнд ятгажээ. Барнаб бол сайн хүн бөгөөд итгэл ба Ариун Сүнсээр дүүрэн нэгэн
байв. Ингээд олон хүн Эзэнд нэмэгдэв. Тэгээд тэр Саулыг олохоор Тарс уруу
явжээ. Барнаб түүнийг олж уулзаад Антиохт дагуулан ирэв. Ийнхүү бүтэн жилийн
турш тэд чуулганд цуглаж, олон хүнийг сургажээ. Дагалдагчдыг Антиохт анх удаагаа
Христийнхэн хэмээн нэрлэх болов.
Энэ өдрүүдэд Иерусалимаас Антиох уруу хэдэн эш үзүүлэгчид ирсэн байна. Тэдний нэг Агаб гэгч босож, Сүнсээр зааварчлагдан
— Бүх газрыг хамарсан их өлсгөлөн болно гэж хэлэв. Энэ өлсгөлөн Клаудын
хаанчлалын үед болжээ. Хэгээд Иудейд амьдрагч ах дүү нартаа дагалдагч бүр
өөр өөрсдийн хэр чадлаар тусламж илгээхээр шийдэв. Түүнийгээ Барнаб, Саул
хоѐрт хариуцуулан ахлагчдад илгээжээ.

Энэ үед Херод хаан тэднийг хорлох зорилгоор чуулганы зарим хүмүүсийг
баривчлав. Тэр Иоханы ах Иаковыг цавчин алуулжээ. Иудейчүүдэд энэ нь
таалагдсаныг ажигласан тэрээр Петрийг ч мөн баривчлахаар шийдэв. Энэ нь
Исгээгүй Талхны баярын өдрүүдэд болжээ. Тэгээд түүнийг баривчлан шоронд
хийж, дөрвөн дөрөвтөөр мануулав. Дээгүүр Өнгөрөх баярын дараа Петрийг ард олны
өмнө гаргах бодолтой байлаа. Петрийг шоронд хоригдож байхад чуулган Бурханд
хандаж түүний төлөө хичээнгүйлэн залбирч байв. Херодтүүнийг гаргах гэж байсан
яг тэр шөнө нь Петр хоѐр цэргийн дунд давхар гинжээр гинжлээстэй унтаж байлаа.
Хаалганы өмнөх харуулууд ч шоронг манаж байв. Үзтүгэй, гэнэт Эзэний тэнгэр элч
үзэгдэн шоронгийн өрөөнд гэрэл цацрав. Тэнгэр элч Петрийг хажуу уруу нь ѐврон
сэрээж,
— Түргэн бос гэхэд түүний гараас гинж нь мултарч уналаа. Тэнгэр элч түүнд
— Бүсээ бүсэлж, шаахайгаа өмс гэхэд тэр тэгэв. Тэгээд тэр
— Хувцсаа өмс, намайг дага гэжээ. Петр гадагш гарч түүнийг даган явав. Тэрээр
тэнгэр элчээр үйлдэгдэж буй энэ явдал нь бодитой гэдгийг мэдсэнгүй, харин үзэгдэл
үзэж байна гэж бодсон аж. Тэд нэг, хоѐр дахь харуулуудыг өнгөрөөд, хот уруу
ордог төмөр дааман хаалган дээр иртэл хаалга өөрөө нээгдэв. Тэд гарч, явсаар
нэгэн гудамж өнгөрөхөд тэнгэр элч гэнэт түүнийг орхин одов. Петр сэхээ орж,
— Эзэн Өөрийн тэнгэр элчээ илгээж намайг Херодын гараас болон Иудейн ард
түмний хүлээж байсан тэр бүхнээс аварчээ гэдгийг би одоо л баттай мэдлээ гэв. Ийнхүү ухаарсан тэр Марк гэгдэх Иоханы эх Мариагийн гэрт ирэв. Тэнд олуулаа
цуглаад залбирч байлаа. Петр даамангийн хаалгыг тогшиход Роде гэх зарц охин
гарч ирээд, Петрийн дуут танив. Тэр баярласандаа дааман хаалгаа ч тайлалгүй
дотогш гүйн орж, Петр дааман хаалган дээр байна гэж мэдэгджээ. Тэгтэл хүмүүс
түүнд
— Чи өөрийн ухаантай байна уу? гэхэд харин ч охин түүнийг ирсэн болохыг батлан
хэлэхэд тэд
— Тэгвэл түүний тэнгэр элч байна гэцгээв. Харин Петр хаалгыг тогшсоор л
байлаа. Тэд хаалга онгойлгоод түүнийг хармагцаа мэл гайхжээ. Гэвч Петр тэдэнд
чимээгүй байхыг гараараа дохиод Эзэн түүнийг шоронгоос хэрхэн гаргасныг ярьж,
— Энэ тухай Иаковд болон ах дүү нарт мэдэгд гээд өөр газар уруу явав.
Өглөө болоход Петрийн яасан тухайд цэргүүдийн дунд багагүй сандрал болжээ.
Түүнийг эрээд олоогүй Херод харуулуудыг байцаагаад, тэднийг цаазлахыг
тушаалаа. Херод Иудейгээс Кайсарид очиж, тэндээ байв.
Херод Тир болон Сидоны хүмүүст ихэд хилэгнэдэг байв. Тэндхийнхэн хааны
нутгаас хоол хүнсээр хангагддаг байсан тул хааны түшмэл Бластыг талдаа татаж
нэгэн санаагаар түүн уруу ирж найрамдахыг гуйжээ. Товлосон өдөр Херод эрхэм
дээд суудалдаахааны хувцастайгаа заларч тэдэнд үг хэлж эхлэв. Ард олон
— Хүний дуу биш, бурхны дуу байна хэмээн бахдан хашхирч байлаа. Бурханд
алдрыг өргөөгүй тул түүнийг Эзэний тэнгэр элч тэр даруй цохьжээ. Тийнхүү тэр
өтөнд бариулж, үхэв.
Харин Эзэний үг түгэн түгсээр байлаа.
Барнаб, Саул хоѐр үүргээ биелүүлээд Марк гэгддэг Иоханыг дагуулан
Иерусалимаас буцав.

Антиох дахь чуулганд Барнаб, Нигер гэгддэг Симеон, Курений Луки, захирагч
Херодтай хамт өсөж торнисон Манаен, Саул нар болох эш үзүүлэгч мөн багш нар
байв. Тэднийг Эзэнд үйлчилж, мацаг барьж байх үед нь Ариун Сүнс
— Би Өөрийнхөө ажлыг хийлгэхээр Барнаб, Саул нарыг дуудсан тул тэднийг
томилогтун гэв. Тэгээд тэд мацаг барин залбирч, тэдэн дээр гар тавиад, явуулжээ.
Ийнхүү Ариун Сүнсээр илгээгдсэн тэд Селюкт ирж тэндээсээ Кипр уруу усан
онгоцоор явав. Тэд Саламист хүрч очоод Иудейн синагогуудад Бурханы үгийг
тунхаглаж эхэлсэн бөгөөд Иохан тэдний хамт байж тусалжээ. Тэд мөн Паф хүртэлх
бүх арлаар явахдаа, шидтэн БарЕсүс гэгч Иудейн хуурамч эш үзүүлэгчтэй таарав. Тэр шидтэн нутгийн захирагч Сергио Паул гэгч ухаалаг хүний хамт байдаг ажээ.
Сергио Паул Бурханы үгийг сонсохоор Барнаб, Саул нарыг дуудуулав. Харин
шидтэн Елум (түүний нэрийг орчуулбал ийм ажгуу) тэднийг эсэргүүцэж, захирагчийг
итгэлээс холдуулахыг санаархаж байлаа. Гэтэл Паул гэгддэг Саул Ариун Сүнсээр
дүүрч, түүн дээр харцаа тогтоон,
— Аливаа заль, мэхээр дүүрэн, диаволын хүү, аливаа зөвт байдлын дайсан
болсон чи Эзэний шулуун замыг гажуудуулахаа болихгүй юу? Үзэгтүн, яг одоо
Эзэний мутар чам дээр байна. Чи сохорч, хэсэг хугацаанд нар үзэхгүй гэв. Тэр даруй
харанхуй, униар түүнийг бүчин авахад, тэр хөтлөх хүн хайн тэмтчин байлаа. Болсон явдлыг харсан мөнөөх захирагч Эзэний сургаалд гайхшран итгэжээ.
Паул болон түүний нөхөд Пафаас далай уруу гаран, Памфулын Пергэд хүрч ирэв.
Иохан тэднийг орхиж, Иерусалим уруу буцжээ. Харин тэд Пергээс гараад
Писидийн Антиохт ирж, Амралтын өдөр синагогт орон суув. Хууль болон эш
үзүүлэгчдийн номоос уншсаны дараа синагогийн ахлагчид тэдэн уруу хүн явуулж,
— Ах дүүс ээ, хэрэв та нарт ард олонд сургах зүйл байвал ярина уу гэхэд Паул
босож гараараа дохин ийн хэлэв.
— Израилийн эрчүүд ээ, Бурханаас эмээгч та нар сонсоцгоо! Энэ Израилийн ард
түмний Бурхан бидний эцэг өвгөдийг сонгож, Египетийн нутагт байх үеийнх нь
туршид тэднийг агуу болгосон бөгөөд өргөсөн мутраараа Тэр эцэг өвгөдийг маань
тэндээс гаргасан. Тэр тэднийг дөчин жилийн турш цөлд хүлцэн тэсвэрлэв. Канааны нутагт Тэр долоон үндэстнийг сөнөөгөөд, газар нутгийг нь израильчуудад
дөрвөн зуун тавиад жил өвлүүлсэн билээ. Энэ явдлын дараа Тэр эш үзүүлэгч
Самуелыг илгээх хүртлээ тэдэнд шүүгчдийг өгч байв. Дараа нь тэд хаан гуйхад
Бурхан Бениамины овгийн Кишийн хүү Саулыг тэдэнд өгчээ. Тэр дөчин жил
хаанчлав. Тэгээд Бурхан түүнийг зайлуулж, тэдэнд Давидыг хаан болгон өгсөн.
Түүний тухай Тэрээр гэрчилж, "Бүх хуслийг минь биелүүлэх Миний зүрх сэтгэлийн
дагуух хүн, Иессийн хүү Давидыг Би оллоо" гэсэн байдаг. Бурхан амласныхаа
дагуу чухамхүү энэ хүний удмаас Аврагч Есүсийг Израильд авчирсан. Түүнийг
ирэхийн өмнө Иохан Израилийн бүх ард түмэнд гэмшлийн баптисмыг тунхаглав. Иохан үйлсийнхээ цар хүрээг гүйцээж байхдаа "Намайг хэн гэж та нар бодож байна
вэ? Тэр чинь би бишээ. Харин миний араас ирж буй нэгний хөлөөс шаахайг нь ч
тайлах зохистой хүн би биш" гэж хэлсээр байсан. Ах дүүс ээ, Абрахамын гэр
бүлийн хөвгүүд болон та нарын дунд байгаа Бурханаас эмээгч хүмүүс ээ! Энэхүү
авралын үг нь та бидэнд илгээгдсэн юм. Иерусалимд амьдрагсад болон тэдний
захирагчид Түүнийг танилгүй, Амралтын өдөр бүр уншигддаг эш үзүүлэгчдийн үгсийг
ч ойлголгүйгээр Түүнийг ялласнаараа энэ бүхнийггүйцэлдүүлжээ. Есүсийн амийг
хөнөөх ямар ч үндэслэл олоогүй атлаа тэд Пилатаас Түүнийг цаазлахыг хүссэн. Түүний тухай бичигдсэн бүгдийг тэд биелүүлээд, Түүнийг модноос буулган авч
булшинд тавив. Харин Бурхан Түүнийг үхэгсдээс амилуулсан бөгөөд Тэр
Галилаас Иерусалимд Өөртэй нь хамт ирсэн хүмүүст олон хоногийн турш үзэгдсэн
юм. Эдүгээ тэд л чухамдаа Түүнийг ард олонд гэрчиддэг. Бид эцэг өвгөдөд
амлагдсан амлалтын тэрхуү сайн мэдээг л та нарт тунхаглаж байна. Дуулал
номын хоѐрдугаарт "Чи бол Миний Хүү, Би Чамайг өнөөдөр төрүүлэв" гэж
бичигдсэнчлэн, Есүсийг амилуулснаар Бурхан амлалтаа бидний хүүхдүүдэд
биелүүлж өгсөн юм. Бурхан Есүсийг ялзралд буцаалгүй үхэгсдээс амилуулав. Тэр
энэ тухай "Би та нарт Давидын ариун, найдвартай ерөөлүүдийг өгнө" гэжээ. Иймээс Дуулал номын өөр хэсэгт Тэр мөн "Та Өөрийнхөө Ариун Нэгэний ялзралд
өгөхгүй" гэж айддсан юм. Давидын хувьд гэвэл, тэр тухайн үедээ Бурханы
зорилгод үйлчилж байгаад нойрсон, эцэг өвгөдийнхөө дунд тавигдаж, ялзралыг
үзсэн ажгуу. Харин Бурханы амилуулсан тэр Нэгэн ялзралыг үзсэнгүй. Иймд ах
дүү нар аа, та нар үүнийг мэдэгтүн. Түүгээр дамжуулан нүглийн уучлал та нарт
тунхаглагдаж байна. Итгэсэн хүн бүр Мосегийн хуулиар зөвтгөгдөж чадаагүй тэр
бүхнээсээ Түүгээр зөвтгөгдөхболно. Ингэхлээр эш үзүүлэгчдээр хэлэгдсэн нь та
нар дээр ирэхээс болгоомжил. "Харагтун. Басамжлагчид аа,гайхацгаа, мөхөцгөө!
Учир нь та нарын өдрүүдэд хэн нэгэн нь тайлбарласан ч Та нар хэзээ ч итгэхгүй тийм
үйлийг Би гүйцэлдүүлэх болно" гэсэн байдаг гэлээ.
Паул, Барнаб нарыг гарч явахад, хүмүүс дараагийн Амралтын өдөр энэ үгээ ярьж
өгөхийг тэднээс хүссээр байлаа. Синагогийн хурал тарахад иудейчүүдээс болон
Бурханаас эмээгч шинэ итгэгчдээс олонх нь Паул, Барнаб нарыг дагалдахад, тэр
хоѐр тэдэнтэй ярьж, Бурханы нигүүлсэлд үргэлж байхыг ятгаж байлаа.
Дараагийн Амралтын өдөр тэр хотынхон бараг бүгдээрээ Эзэний үгийг сонсохоор
хуран цугласан байв. Гэвч хурсан олныг хараад иудейчүүд атаархлаар дүүрч,
Паулын ярьсныг доромжлон үгүйсгэж байлаа. Паул, Барнаб хоѐр зоригтойгоор
ярьж,
— Бурханы үг эхлээд та нарт л яригдах ѐстой байв. Гэтэл та нар үүнийг эсэргүүцэж,
өөрсдийгөө мөнх амийг авах зохисгүй гэж үзэж байгаагаас хойш бид Харь
үндэстнүүдэд хандаж байна. Учир нь Эзэн бидэнд ийнхүү тушаасан.
"Би Харь үндэстнүүдэд Чамайг гэрэл болгон тавьсан. Чи дэлхийн хязгаар хүртэл
авралыг авчирна" гэв. Үүнийг сонссон Харь үндэстнүүд баярладдаж, Эзэний үгийг
алдаршуулан дээдэлж, мөнх амийг авахаар сонгогдсон бүхэн итгэцгээв. Эзэний үг
бүх нутаг даяар түгж байлаа. Харин иудейчүүд нэр хүнд бүхий сүсэгтэн
эмэгтэйчүүд болон хотын тэргүүлэх хүмүүсийг хатган, Паул, Барнаб хоѐрын эсрэг
хавчлагыг өдөөн турхирч, тэднийг нутгаасаа хөөн гаргав. Гэвч тэд хөлийнхөө
тоосыг тэдэн уруу сэгсрээд, Икониум уруу явжээ. Дагалдагчид баяр баясал, Ариун
Сүнсээр дүүрэн байсаар байлаа.

Икониумд тэд иудейчүүдийн синагогт цугтаа орж, тийнхүү ярьсанд иудейчүүд
болон грекчүүд үй олноороо итгэцгээв. Харин үл итгэгч иудейчүүд Харь
үндэстнүүдийн бодол санааг үймүүлж, тэднийг ах дүүсийн эсрэг турхирч байлаа. Тиймээс тэд Эзэнд найдан зоригтой ярьж, тэнд нилээд хугацаагаар байжээ. Эзэн
Өөрийн нигүүлслийн үгээ гэрчлэн, тэдний гараар дамжуулан гайхамшиг, тэмдгүүдийг
соѐрхож байлаа. Гэвч хотынхон хуваагдаж, нэг хэсэг нь иудейчүүдийн, нөгөө хэсэг
нь элч нарын талд оров. Харь үндэстнүүд болон иудейчүүд захирагчдынхаа хамт
хүч хэрэглэх гэж, мөн тэдэн УРУУ чулуу шидэх гэж оролдсонд, тэд үүнийг мэдээд
Лукаоны хотууд болох Лустр, Дерб уруу болон тэр хавийн нутаг уруу зугтав. Тэд
тэнд сайн мэдээг үргэлжлүүлэн тунхаглав.
Лустрт төрөлхийн хөл нь мэдээгүй, хэзээ ч явж үзээгүй нэгэн хүн сууж байлаа. Паулын ярихыг тэр хүн сонсож байв. Паул түүн дээр харцаа тогтоогоод, түүнд
эдгэрэх итгэл байгааг харж, чангаар
— Хөл дээрээ цэх зогс гэхэд тэр үсрэн босоод, алхаж эхлэв. Паулын үйддсэн
зүйлийг харсан олон түмэн дуутаа өндөрсгөн лукаон хэлээр
— Бурхад хүний дүрээр бидэн уруу буун иржээ гэцгээж байлаа. Тэд Барнабыг
Зевс, Паулыг Хермес гэж нэрлэв. Учир нь Паул голлон ярьж байсан юм. Хотын
гадна байдаг Зевсийн дуганы тахилч нь бух, цэцгийн баглаа авчирж, ард олны хамт
өргөл барихыг хүсэв. Харин элч Паул, Барнаб нар үүнийг сонсоод, хувцсаа хүү
татаад, олон түмэн уруу яаран очиж, хашхиран
— Эрчүүд ээ, та нар юунд ингэнэ вэ? Бид та нартай адил хүмүүс байна шүү дээ.
Та нарыг эдгээр дэмий хоосон зүйлээ орхиж тэнгэр, газар, тэнгис хийгээд тэдгээрт
орших бүхнийг бүтээсэн амьд Бурхан уруу эргээсэй гэсэндээ бид та нарт сайн мэдээг
тунхаглаж байгаа юм. Өнгөрөгч үеүдэд Тэр бүх үндэстнүүдэд өөр өөрсдийнхөө
замаар явахыг нь зөвшөөрсөн. Гэвч Тэр Өөрийгөө гэрчгүйгээр орхиогүй билээ.
Тэр та нарт сайныг үйлдэн, тэнгэрээс хур бороо оруулж, үр жимстэй улирлыг
хайрлаж, зүрхийг тань хоол хүнс, баяр баяслаар цатгадаг гэв. Ийнхүү ярьсан
ч,өөрсдөд нь тахил өргөх гэсэн олон түмнийг тэд арай чамай хориглож байлаа.
Гэвч Антиох болон Икониумаас ирсэн иудейчүүд олон түмнийг өөрсөддөө татаж,
Паул уруу чулуу шидэцгээв. Тэгээд түүнийг үхсэн гэж бодоод тэд хотоос гарган
хаяжээ. Харин дагалдагчид түүнийг тойрон зогсож байтал Паул босож хот уруу
оров. Маргааш нь тэр Барнабтай хамт Дерб уруу явжээ. Тэр хотод тэд сайн
мэдээг тунхаглан, олон хүнийг дагалдагч болгов. Дараа нь тэд Лустр, Икониум болон
Антиох уруу буцахдаа дагалдагчдын сэтгэлийг бэхжүүлж, үргэлж итгэлтэй
байгаарай гэж урамшуулан,
— Бид олон зовлон туулж байж Бурханы хаанчлалд орох ѐстой гэлээ. Тэд чуулган
бүрд ахлагчдыг томилж, мацаг барин залбирч, тэднийг өөрсдийнх нь итгэдэг Эзэнд
тушаав. Ингээд тэд Писидийг дайран Памфулд ирцгээв. Тэд Пергэд үгийг
тараагаад, Аттал уруу явж тэндээсээ Антиох уруу усан онгоцоор явав. Антиохт
тэд өөрсдийн биелүүлсэн ажлын төлөө Бурханы нигүүлсэлд тушаагдаж байжээ. Тэд хүрч ирээд, чуулганыг цуглуулж, Бурхан өөрсөдтэй нь хамт юу хийсэн болон
итгэлийн үүдийг Харь үндэстнүүдэд Тэр хэрхэн нээснийг тэд ярьж өглөө. Ингээд
тэд дагалдагчдын хамт удаан хугацаагаар байв.

Иудейгээс ирсэн хэсэг хүмүүс
— Мосегийн ѐс заншлын дагуу хөвч хөндүүлэхгүй л бол та нар аврагдаж чадахгүй
хэмээн ах дүүс нарт сургажээ. Паул, Барнаб хоѐр тэдэнтэй зөрчилдөж, их маргаан
болов. Ах дүүс хэдэн хүнийг Паул, Барнаб нарын хамт Иерусалим дахь элч нар,
ахлагчид уруу энэ асуудлаар явуулахаар тогтоцгоов. Ийнхүү чуулганаар
илгээгдсэн тэд Фойник, Самариар орохдоо Харь үндэстнүүдийн Эзэнд эргэсэн тухай
ярьж бүх ах дүү нарт үлэмж баяр баясал авчрав. Тэднийг Иерусалимд ирэхэд
чуулган, элч нар ба ахлагчид хүлээн авлаа. Бурханы өөрсөдтэй нь хамт үйлдсэн
болгоныг тэд тайлагнажээ. Гэтэл фарисайчуудын бүлэглэлээс итгэсэн хэсэг хүмүүс
босож
— Тэд хөвч хөндүүлэн, Мосегийн Хуулийг сахихад тэднийг зааварлах нь чухал
гэцгээв.
Энэ асуудлыг хэлэлцэхээр элч нар болон ахлагчид хамтдаа цугларав. Ихэд
маргалдсаны эцэст Петр босож, тэдэнд
— Ах дүү нар аа, Харь үндэстнүүдэд сайн мэдээний үгийг хэлж, итгүүлэхийн тулд
Бурхан анхнаасаа намайг та нарын дундаас сонгосныг та нар мэдэцгээж байгаа. Зүрх сэтгэлийг мэдэгч Бурхан бидэнд өгсөн шигээ тэдэнд ч мөн Ариун Сүнсийг өгч
гэрчилсэн бөгөөд тэдний зүрх сэтгэлийг Тэр итгэлээр цэвэрлэж, бид болоод
тэднийг ялгаагүй билээ. Бидний эцгүүдийн, бас бидний үүрч чадаагүй буулгыг та
нар дагалдагчдын хүзүүнд тохож,Бурханыг юунд сорино вэ? Харин бид Эзэн
Есүсийн нигүүлслээр аврагдсандаа итгэдэг бөгөөд тэд ч өөрцгүй билээ гэв.
Цугласан олон бүгдээрээ чимээгүй байцгааж байлаа. Харь үндэстнүүдийн дунд
өөрсдөөр нь дамжуулан Бурхан ямар гайхамшиг ба тэмдгүүдийг үйлдсэн тухай Паул,
Барнаб хоѐрын ярихыг тэд сонсож байлаа. Тэр хоѐрыг ярьж дууссаны дараа
Иаков
— Ах дүү нар минь, намайг сонсоцгоо. Бурхан Өөрийнхөө нэрийн төлөөх
хүмүүсийг Харь үндэстнүүдийн дотроос авах талаар анх хэрхэн харуулсан тухай
Симон хэллээ. Үүнтэй эш үзүүлэгчдийн үгс ч нийцдэг. Энэ тухай ингэж бичжээ.
"«Үүний дараа Би эргэж ирээд Давидын нурсан асрыг дахин босгоно. Түүний
нурангийг Би дахин босгож, сэргээнэ.
Энэ нь Миний нэрээр дуудагдсан бүх Харь үндэстнүүд болон Бусад хүмүүс
Эзэнийг эрж хайхын тудд болой» гэж эдгээрийг өнө эртнээс мэдэгддэг Эзэн
айлдаж байна" гэжээ. Тиймээс миний санаа бол Харь үндэстнүүдийн дундаас
Бурхан уруу эргэж буй хүмүүсийг бид зовоохгүй байх нь дээр юм. Харин бид
тэдэнд шүтээнээр бузарлагдсан зүйлс, садар самуун, боомилогдсон зүйл болон
цуснаас цээрлэж явахыг бичье.
Учир нь Амралтын өдөр бүр синагогуудад Мосе уншигддаг тул эрт үеэс эхлэн хот
болгонд түүнийг тунхаглагчид нь байдаг гэв. Тэгээд элч нар, ахлагчид болон
бүхэл чуулганыханд ах дүүсийн дунд тэргүүлэгч эрчүүд болох Барсаб хэмээх Иуда,
Силас нарыг өөрсдийнхөн дотроосоо сонгож, Паул, Барнаб хоѐрын хамт Антиох уруу
илгээх нь зүйтэй санагдав. Тэднээр энэхүү захидлыг илгээв. "Элч нар, ахлагчид
болох ах дүү нараас Антиох, Сири, Килик дахь Харь үндэстэн ах дүү нарт мэнд
хүргэе. Бид тэдэнд даалгаагүй байтал биднээс очсон зарим нь өөрсдийн үгээрээ
та нарт төвөг удаж, сэтгэлийг тань үймрүүлснийг сонссон тул бид санаа нэгдэн, ах
дүү нарыг дундаасаа сонгож бидний хайрт Паул, Барнаб нарын хамт та нар уруу
явуулах нь бидэнд зүйтэй санагдав. Тэд бол бидний Эзэн Есүс Христийн нэрийн
төлөө амиа зориулсан хүмүүс билээ. Тиймээс бид Иуда, Силас нарыг явууллаа.
Тэд бас мөнөөх зүйлийн талаар ярих болно. Учир нь Ариун Сүнсэнд болон
бидэнд доор бичигдсэн зайлшгүй зүйлсээс өөр илүү ачааг та нарт тохохгүй байх нь
зүйгэй санагдав. Та нар шүтээнд өргөсөн юмс, цус, боомилогдсон зүйлс болон
садар самуунаас цээрлэгтүн. Хэрэв эдгээрээс өөрсдийгөө хамгаалбал болох нь тэр.
Баяртай.
Илгээгдсэн тэд Антиохт хүрч, итгэгч олныг цуглуулж захидлыг гардуулав. Захидлыг уншаад тэд урамшуулсан үгст нь баярлацгаав. Иуда, Силас хоѐр эш
үзүүлэгч учраас ах дүү нарыг арвин үгсээрээ ятган, бататгажээ. Тэнд тэд хэсэг
хугацаанд байсны дараа ах дүү нараар үдүүлэн өөрсдийг нь илгээгсэд уруугаа амар
амгалан буцлаа. Харин Силасын хувьд, Антиохт үддэх нь зүйтэй санагджээ. Паул, Барнаб хоѐр Антиохт үлдэж, бусад нөхдийн хамтаар Эзэний үгийг тунхаглан,
зааж байлаа. Хэдэн өдрийн дараа Паул
— Эзэний үгийг тунхагласан хот бүрийн ах дүү нар дээр буцаж очин, тэд ямаршуухан
байгааг нь мэдье гэж Барнабт хэлэв. Барнаб Марк гэгддэг Иоханыг өөрсдийнхөө
хамт авч явахыг хүсжээ. Памфулд биднийг орхиж, ажлын төлөө бидэнтэй хамт
яваагүй түүнийг авч явах хэрэггүй гэж Паул зүтгэсээр байлаа. Хурц санал
зөрөлдсөний улмаас тэд бие биенээсээ салж, Барнаб Маркийг дагуулан Киприйг
зорин усан онгоцоор явжээ. Харин Паул Силасыг авч явлаа. Ах дүү нар Паулыг
Эзэний нигүүлсэлд даатгав. Тэрээр Сири болон Киликээр дайран гарахдаа
чуулгануудыг урамшуулж явлаа.

Тэр мөн Дерб болон Лустрт ирэв. Үзэгтүн, тэнд нэгэн итгэгч Иудей эмэгтэйн хүү
Тимот гэгч дагалдагч байсан бөгөөд түүний эцэг Грек хүн байжээ. Тэр Лустр болон
Икониумын ах дүүсийн дотор сайнаар яригддаг нэгэн байв. Паул түүнийг өөртэйгөө
авч явахыг хүсэв. Гэхдээ Тимотын эцэг нь Грек хүн гэдгийг нутгийн иудейчүүд
андахгүй тул түүний хөвчийг хөндөж, хамтдаа явжээ. Тэд хотуудаар дайрч
өнгөрөхдөө Иерусалимд элч нар болон ахлагчдын гаргасан айлдварыг сахин
баримтлахыг тэдэнд дамжуулж явлаа. Чуулгануудын итгэл тийнхүү бэхжиж, өдөр
бүр итгэгчдийн тоо нэмэгдсээр байв.
Азид үгийг тунхаглахыг Ариун Сүнс хориглосон тул тэд Фруг болон Галатын
дүүргээр дайран өнгөрч, Мусиад ирээд Битин уруу явахаар завдан байтал Есүсийн
Сүнс зөвшөөрсөнгүй. Тэд Мусиаг өнгөрөөд Тройд ирэв. Шөнө нь Паулд үзэгдэл
үзэгдэж, Македоний нэгэн эр зогсон "Македонид ирж бидэнд туслаач" гэж гуйсан
ажээ. Үзэгдэл үзмэгцээ тэрээр Бурхан тэдэнд сайн мэдээг тунхагла гэж дуудлаа
хэмээн үзээд тэр даруй бид Македони уруу явахаар болцгоов.
Тэгээд бид Тройгоос усан онгоцоор гарч Самотракт шууд ирээд, маргааш нь
Неаполд хүрч, тэндээсээ Македоний дүүргийн тэргүүлэх хот болох Ромын хараат
хот Филиппойд очив. Бид тэр хотод хэд хоног байлаа. Амралтын өдөр бид хотын
дааман хаалганы гаднах гол уруу очив. Тэнд залбирлын газар байгаа болов уу гэж
бид бодсон юм. Тэгээд тэнд сууцгааж цугласан эмэгтэйчүүдтэй ярилцав. Туатэйр
хотоос ирсэн, нил ягаан өнгийн бөс даавуу худалдаалдаг, Бурханд мөргөгч Лудиа
гэгч нэгэн эмэгтэй тэднийг сонсож байлаа. Паулын ярьж буй зүйлсийг
анхааруулахын тулд Эзэн тэр эмэгтэйн зүрхийг нээжээ. Тэрээр гэрийнхнийхээ
хамт баптисм хүртсэний дараа
— Хэрэв та нар намайг Эзэнд итгэмжит гэж үзэж байгаа бол, манайд ирж байгаач
хэмээн ятгаснаар биднийг дийлэв.
Биднийг залбирлын газар уруу явж байхад мэргэ төлөгчийн сүнстэй нэгэн
шивэгчин тааралдлаа. Тэр шивэгчин мэргэ төлгөөр эзэндээ их ашиг олж өгдөг ажээ.
Тэрээр Паул болон биднийг дагаж,
— Эдгээр хүмүүс бол Хамгийн Дээд Бурханы зарц нар бөгөөд та нарт авралын замыг
тунхаглаж байна гэж хашхирч гарлаа. Тэр эмэгтэй олон өдрийн турш ингэсээр
байлаа. Үүнд ихэд төвөгшөөсөн Паул эргэж хараад, сүнсэнд
— Түүнээс гарахыг Есүс Христийн нэрээр би чамд тушааж байна гэхэд мөнөөх сүнс
тэр даруй зайлжээ.
Харин түүний эзэд орлого олох найдвар нь алдагдсаныг хараад, Паул, Силас
нарыг барьж, олон хөлийн газарт эрх баригчдын өмнө чирч авчраад тэргүүн
захирагчид уруу аваачиж,
— Энэ Иудей хүмүүс манай хотыг үймүүлж, ромчууд бидний хуъьд хүлээн авч
сахихад ѐсонд нийцэхгүй ѐс заншлыг тунхаглаж байна гэв. Цугласан олон ч
тэдний эсрэг босжээ. Тэргүүн захирагчид тэдний хувцсыг хүу татаад, саваагаар
жанчихыг тушаалаа. Ийнхүү зодож жанчсаны эцэст тэднийг шоронд хийж, сайтар
манахыг хуягт тушаав. Тушаал авсан хуяг тэднийг дотоод гянданд хийж, хөлийг
нь дөнгөлөв.
Гэвч Паул, Силас хоѐр шөнө дундын үед Бурханд залбирч, магтаалын магтууг
дуулж байгааг хоригдлууд сонсоцгоож байлаа. Тэгтэл гэнэт шоронгийн суурийг
доргиосон хүчтэй газар хөдлөлт болж, даруй бүх хаалганууд нээгдэн хүн бүрийн гав
дөнгө нь мултарч унажээ. Хуяг нойрноосоо сэрээд, шоронгийн хаалганууд
нээлттэй байхыг харангуутаа хоригдлуудыг оргожээ гэж бодоод өөрийгөө илдээр
дүрэн алахыг завдтал Паул чангаар
— Амиа бүү хорло. Бид бүгд энд байна хэмээн хашхирсанд тэр
— Бамбар авчир гээд, айж чичирсээр орж ирэв. Тэгээд Паул, Силас хоѐрын өмнө
сөхөрч, тэднийг гаргах зуураа
— Ноѐд оо, аврагдахын тулд би юу хийх ѐстой вэ? гэв. Тэд
— Эзэн Есүст итгэгтүн. Чи болон гэрийнхэн чинь ч аврагдана гэлээ. Тэд мөнөөх
хүнд болон гэрт нь байсан бүх хүмүүст Эзэний үгийг ярьжээ. Хуяг шөнийн цагаар
тэднийг гарган шархыг ньугааж өгөөд, тэр даруй өөрөө болон бүх гэрийнхэн нь
баптисм хүртэв. Тийнхүү тэр тэднийг гэртээ авчран дайлж, гэр бүлээрээ Бурханд
итгэсэндээ ихэд баярлаж байлаа.
Өглөө болоход тэргүүн захирагчид цагдаа нарыг илгээн,
— Тэднийг сулла хэмээн хэлүүлжээ. Хуяг энэ үгсийг Паулд дамжуулж
— Тэргүүн захирагчид "Та нарыг сулла" гэж хэлүүлэв. Одоо гарч амар тайван яв даа
гэхэд харин Паул тэдэнд
— Тэд Ромын иргэд биднийг шүүхгүйгээр олны өмнө жанчиж, шоронд хийсэн. Одоо
болохоор биднийг нууцаар хөөж байна. Үгүй шүү! Тэд өөрсдөө ирж биднийг гаргаг
гэв. Цагдаа нар тэргүүн захирагчдад эдгээр үгсийг илтгэхэд, Ромын иргэд гэдгийг
нь сонсоод тэд айцгаав. Ийнхүү тэд ирцгээж, тэднийг тайвшруулаад гаргаж,
хотоос гарч явахыг гуйв. Тэр хоѐр шоронгоос гарч, Лудиагийнд ирээд, ах дүү
нартайгаа уулзаж, урам зориг оруулаад, явлаа.

Тэд Амфипол, Аполлоныг дайрч, Тесалоник хотод хүрч ирэв. Тэнд
иудейчүүдийн синагог байдаг байв. Паул өөрийнхөө заншлаар тэдэн уруу очиж,
гурван Амралтын өдөр тэдэнд Судраас ухуулав. Христ зовж, дараа нь үхэгсдээс
амилах ѐстой байсныг тайлбарлан нотлоод,
— Миний та нарт яриад байгаа тэр Есүс бол Христ шүү дээ гэжээ. Тэдний зарим нь
Бурханаас эмээгч үлэмж тооны грекчүүд бас хэсэг язгууртан эмэгтэйчүүдийн хамт
итгэцгээж, Паул, Силас нартай нийлэв. Гэвч иудейчүүд атаархан, гудамжны хэсэг
балмад хэрцгий хүмүүсийг олж бөөгнүүлээд хотыг үймүүлж эхлэв. Ингээд тэднийг
барьж авч олны өмнө гаргахаар хайж Иасоны гэрт иржээ. Тэднийг олоогүй тул
Иасоныг бусад ах дүү нарын хамт хотын эрх баригчдын өмнө чирэн авчирж
хашхиралдан
— Дэлхийг үймүүлсэн эдгээр хүмүүс энд бас хүрч ирсэн байна. Иасон тэднийг
хүлээн авсан байна. Тэд бүгдээрээ Цезарийн зарлигийг эсэргүүцэж, "Есүс нэртэй өөр
хаан байна" гэдэг гэцгээв. Үүнийг сонссон хотын эрх баригчид хийгээд цугласан
олныг тэд өдөөн хатгав. Эрх баригчид Иасон болон бусдаас нь баталгаа гаргуулан
авч, тэднийг суллав.
Ах дүүс шөнөөр Паул, Силас нарыг Берой уруу тэр даруй явуулжээ. Тэнд очоод
тэд иудейчүүдийн синагогт оров. Харин тэндхийнхэн Тесалоникийн хүмүүсийг
бодвол уужим сэтгэлтэй байсан бөгөөд тэд үгийг дуртайяа хүлээн авч, эдгээр нь
үнэн эсэхийг мэдэхийн тулд Судрыг өдөр бүр нягтлан үзэж байлаа. Тэднээс олонх
нь Грекийн хэсэг нэр хүнд бүхий эрэгтэй, эмэгтэй хүмүүсийн хамт итгэв. Гэтэл
Тесалоникийн иудейчүүд Паулын Беройд ирж, Бурханы үгийг тунхаглаж байгааг
мэдээд хүмүүсийг өдөөн хатгаж, үймүүлсээр тэндиржээ. Харин ах дүү нар тэр
даруй Паулыг тэнгис хүртэл явуулав. Силас, Тимот хоѐр тэндээ үлдэв. Паулыг
гаргаж өгсөн хүмүүс түүнийг Афин хүртэл хүргэж өгөөд, Силас, Тимот нарыг түүн
уруу аль болохоор даруй явуулах тушаал аваад буцлаа.
Ийнхүү Паул тэднийг Афинд хүлээж байх зуураа шүтээнээр дүүрсэн тэр хотыг
харж сүнсээрээ эгдүүцэн байжээ. Тэрээр синагогт иудейчүүд болон Бурханаас
эмээгчидтэй хэлэлцэн, мөн өдөр бүр зах зээлийн газар дээр байсан бүхэнтэй
ярилцаж байлаа. Епикур, Стоикийн гүн ухаантнуудын зарим нь түүнтэй мэтгэлцэв.
Зарим нь
— Энэ хоосон чалчигч юу хэлэх гээд байгаа юм бол? гэж байхад нөгөө хэсэг нь
— Энэ хүн харийн бурхдыг номлогч бололтой гэцгээв. Учир нь тэрээр Есүс болон
амилалтыг тунхаглаж байжээ. Тэд түүнийг барьж Арейпагт авчраад,
— Чиний тунхаглаж буй шинэ сургаал юу гээч болохыг бид мэдэж болох уу? Учир
нь чи бидний чихэнд нэг л хачин юм сонордуулав. Тиймээс энэ чинь юу болохыг бид
мэдмээр байна гэжээ. (Афинчууд цөмөөрөө болон тэнд зочлон буй гадаадынхан
нэгэн шинэ зүйл сонсох, эсвэл ярихад л цагаа зарцуулдаг байжээ) Паул
Арейпагийн дунд зогсож ийнхүү хэлэв.
— Афины эрчүүд ээ! Та нар алив бүхнээрээ их шүтлэгтэй юм гэдгийг би харж
ажиглалаа.
Учир нь гэвэл би та нарын шүтдэг зүйлсийг нэгд нэгэнгүй ажиглан явахдаа "Үл
мэдэгдэх бурханд" гэсэн бичигтэй тахилын ширээг олж харсан юм. Ингэхлээр та
нарын мэдэхгүй атлаа шүтэн биширдэг зүйлийг чинь л би та нарт тунхаглаж байна.
Ертөнц хийгээд түүнд орших бүхнийг бүтээсэн Бурхан бол тэнгэр, газрын Эзэн
мөн учраас гараар боссон сүмд оршдоггүй юм. Тэр Өөрөө амь, амьсгал хийгээд
хамаг юмсыг бүгдэд өгдөг учраас ямар нэгэн юмаар дутагдсан мэт хүний гарыг Тэр
Өөртөө үйлчлүүлэхгүй. Бурхан газрын цээжээр амьдруулахаар нэгнээс хүмүүн
төрөлхтний үндэстэн бүрийг бүтээж, товлосон цаг хугацаа болон тэдний нутаглах
хил хязгаарыг тогтоосон нь хүн Бурханыг эрж хайх ѐстойн учир агаад Тэр бид
бүхний хэнээс нь ч холгүй хэдий ч хүмүүс Түүнд хүрч, Түүнийг олоосой хэмээсэнд
болой. Танай зарим яруу найрагчдын "Бид бас Түүний үр удам" гэж хэлсэнчлэн,
бид Түүний дотор амьдарч, хөдөлж, оршин тогтдог. Бурханы үр удам атлаа бид
Бурханлаг Мөн чанарыг хүний санаа, урлагийн тусгалыг тээгч алт, мөнгө, эсвэл
чулуун дүрстэй адилтган бодох ѐсгүй. Иймэс ч Бурхан харанхуй балар үеийг
харалгүй өнгөрөөсөн. Харин эдүгээ хаа сайгүй хүн бүхэн гэмших ѐстойг Тэр хүмүүст
хандан тунхаглаж байна. Өөрийнхөө томилсон нэгэн Хүнээр дамжуулж ертөнцийг
шударгаар шүүх өдрөө Тэр тогтоосон агаад тэр Хүнийг үхэгсдээс амилуулснаар
үүнийгээ бүх хүмүүст нотолсон ажгуу хэмээв.
Үхэгсдийн амилалтын тухай сонсоод зарим нь дооглоход зарим нь
— Бид танаас энэ талаар дахин сонсмоор байна гэцгээж байлаа. Ингээд Паул
тэдний дундаас гарч явав. Хэдэн хүн итгэж, түүнтэй нэгдсэний дотор Арейпагийн
Дионус, Дамари гэдэг эмэгтэй болон өөр хүмүүс бас тэдэнтэй хамт байлаа.

Дараа нь тэр Афиныг орхин Коринт уруу очив. Тэр тэнд Понт нутгийн Акул гэгч
нэгэн иудей хүнтэй тааралджээ. Бүх иудейчүүдийг Ромоос гарга гэсэн Клаудын
зарлигаас болж тэр хүн эхнэр Прискилагийнхаа хамт саяхан Италиас ирсэн ажээ.
Тэгээд Паул тэднийд очив. Мөнөөх эр адилхан ажилтай хүн байсан тул Паул
тэднийд үлдэж, хамт ажиллах болов. Тэд майхан хийдэг байжээ. Тэр Амралтын
өдөр бүр синагогт сургамжилж, иудейчүүд, грекчүүдийг итгүүлэхийг оролдож байв.
Харин Силас, Тимот нарыг Македониос ирэхэд Паул өөрийгөө үгэнд бүрэн
зориулж, иудейчүүдэд Есүс бол Христ мөн гэдгийг гэрчилж байлаа. Тэд түүнийг
эсэргүүцэж, доромжлоход Паул хувцсаа сэгсрэн, тэдэнд
— Та нарын цус өөрсдийн чинь толгой дээр бууг. Би цэвэр. Үүнээс хойш би Харь
үндэстнүүд уруу очно гэв. Тэр тэндээс явж, синагогийн дэргэд гэр нь байдагИустын
Тит гэдэг хүний гэрт очив. Тэр Бурханыг шүтдэг нэгэн ажээ. Синагогийн тэргүүн
Крисп бүх гэрийнхнийхээ хамт Эзэнд итгэж бас коринтчуудаас олон хүн үгийг
сонсоод итгэж, баптисм хүртэцгээж байлаа. Шөнө нь Эзэн Паулд үзэгдлээр
дамжуулан
— Бүү ай. Үргэлжлүүлэн яригтун. Битгий дуугүй бай. Учир нь Би чамтай хамт
байна. Хэн ч чамд хор хүргэхээр чам уруу дайрахгүй. Учир нь Миний хүмүүс энэ
хотод олон бий гэв. Тэр тэдний дунд Бурханы үгийг сурган жил зургаан сар
амьдрав.
Гэвч Галлионыг Ахай нутгийн тэргүүн захирагч байхад нь иудейчүүд санаа нийлэн
Паулын эсрэг босож түүнийг шүүхэд авчирж,
— Энэ хүн хуулийн эсрэг Бурханд мөргө гэж хүмүүсийг ятгаж байна гэв. Паулыг
ам нээх гэтэл Галлион урьтаж иудейчүүдэд ингэж хэлэв.
— Иудейчүүд ээ! Хэрэв энэ нь гэмт хэрэг, эсвэл хорт явдал байсан бол та нарын
гомдлыг хүлээж авах үндэслэл надад бүрэн байхсан. Гэтэл хэрэв үтс, нэрс болон
танай хуулийн тухай асуудал байгаа бол өөрсдөө түүнийгээ мэдтүгэй. Эдгээр хэргийг
шүүх хүсэл надад алга гэв. Тийнхүү тэр тэднийг шүүхээс хөөжээ. Тэд бүгд
синагогийн ахлагч Состеныг барьж аваад шүүхийн өмнө зодсон боловч Галлион
үүнийг огт тоосонгүй.
Паул олон өдөр тэнд байгаад, ах дүү нартай салах ѐс гүйцэтгээд усан онгоцонд
суун Сирийг зорив. Прискила, Акул хоѐр түүнтэй хамт байв. Кенхрейд байхдаа Паул
тангаргаа сахьж үсээ авахуулжээ. Тэд Ефест ирэв. Паул нөхдөө тэнд үлдээгээд
өөрөө синагогт очиж иудейчүүдэд сургамжилжээ. Тэд түүнийг удаан хугацаагаар
байхыг гуйсан боловч тэр зөвшөөрсөнгүй. Харин тэдэнтэй салах ѐс гүйцэтгэхдээ
— Хэрэв Бурхан хүсвэл би дахин та нар уруу эргэж ирнэ гэв. Тийнхүү Ефесээс усан
онгоцоор явжээ.
Тэр Кайсарид буугаад явж чуулганыхны амар мэндийг асуучихаад Антиох уруу
явав. Тэнд хэсэг хугацаагаар байж байгаад тэд замд гарч, Галатын дүүрэг болон
Фругийг амжилттай туулан гарахдаа бүх дагалдагчдыг урамшуулж явлаа.
Үгэнд цэцэн Апол гэгч Иудей эр Ефест хүрч ирэв. Тэрээр Судрыг сайн мэддэг
нэгэн агаад Александрт төрсөн ажээ. Апол бол Эзэний замаар явахад сургагдсан
хүн байсан бөгөөд гал цогтой сүнсээр Есүсийн тухай үнэн зөв ярьж, сургадаг байв.
Ингэхдээ гагцхүү Иоханы баптисмыг л мэддэг байжээ. Синагогт тэр зоригтой ярьж
эхлэв. Харин Прискила, Акул нар түүнийг сонсоод хажуу тийш нь авч гараад, түүнд
Бурханы замыг улам ч зөв тайлбарлаж өгөв. Тэр Ахай нутгаар явахыг хүссэн тул
ах дүү нар түүнийг урамшуулан зоригжуулаад, түүнийг хүлээн авахыг хүссэн захидал
дагалдагчдад илгээв. Тэр хүрч ирээд нигүүлслээр итгэсэн хүмүүст үлэмж тусалжээ.
Учир нь Есүс бол Христ мөн гэдгийг Апол Судруудаар нотолж, иудейчүүдийг олны
өмнө хүчтэйгээр няцааж байлаа.

Аполыг Коринтод байх үед Паул уулархаг нутгуудаар явсаар Ефест хүрч ирээд
хэсэг дагалдагчдыг олж уулзав. Тэгээд тэдэнд
— Та нар итгэхдээ Ариун Сүнсийг хүлээн авсан уу? гэхэд тэд түүнд
— Үгүй. Ариун Сүнс байдгийг бид ер сонсоогүй юм байна гэв. Тэр
— Тэгвэл та нар ямар баптисм хүртсэн юм бэ? гэхэд тэд
— Иоханы баптисмыг гэжээ. Паул
— "Миний араас ирж буй Нэгэн болох Есүст итгэгтүн" гэж хэлэн, Иохан гэмшлийн
баптисмыг хүртээж байсан гэв. Үүнийг сонсоод тэд Эзэн Есүсийн нэрээр баптисм
хүртэцгээв. Ийнхүү Паул тэдэн дээр гараа тавихад Ариун Сүнс тэдэн дээр ирж, тэд
олон хэлээр ярьж, эш үзүүлжээ. Тэнд бүгд арван хоѐр орчим хүн байлаа.
Тэрээр гурван сарын турш синагогт Бурханы хаанчлалын тухай сургамжлан, ятгаж
зоригтой ярьж байв. Харин зарим нь цугласан олны өмнө энэхүү Замыг муучлан,
дуулгаваргүй, зөрүүдлэх болов. Тэр тэднээс холдож, дагалдагчдыг авч Туранны
сургууль дээр өдөр бүр сургамжлах болжээ. Ингэсээр хоѐр жил өнгөрөхөд Азид
суурьшсан бүх иудей, грекчүүд Эзэний үгийг сонсоцгоожээ. Бурхан Паулын гараар
дамжуулан ер бусын гайхамшгуудыг бүтээж байлаа. Алчуур, бүсийг нь түүнээс
авч өвчтэй хүмүүст хүргэхэд өвчин нь эдгэж, муу сүнснүүд зайлж байв. Гэвч мөн
шившлэг хийдэг тэнүүлчин иудейчүүдийн зарим нь бузар сүнснүүдтэй хүмүүст Эзэн
Есүсийн нэрээр
— Паулын тунхагладаг Есүсээр та нарыг би хөөж байна гэж шившлэг хийхийг
завджээ. Иудей ахлах тахилч Скюгийн долоон хөвгүүн үүнийг үйлдэж байв. Муу сүнс тэдэнд
— Би Есүсийг танина. Паулыг ч мэднэ. Харин та нар хэн юм бэ? гэв. Тэгтэл муу
сүнстэй мөнөөх хүн тэдэн уруу ухасхийн дайрч мөнөөх хэдийг хүчээрээ түрэмгийлж,
дийлэв. Нөгөө хэд ч гэмтэж шархдан тэр байрнаас нүцгэн шалдан гараад зуттав. Энэ явдал Ефест амьдардаг бүх Иудей, Грек хүмүүст дуулдахад тэд бүгдээрээ
айдаст автав. Эзэн Есүсийн нэр алдаршиж байлаа. Итгэсэн хүмүүсээс олонх нь
ирж, өөрсдийн үйл хэргийг хүлээн зөвшөөрч илчлэв. Ид шидийг үйлддэг байсан
хүмүүсээс олонх нь номуудаа авчран овоолж, олны өмнө шатаажээ. Тэдгээр номын
үнийг тэд тооцоолоход тавин мянган мөнгөн зоос болжээ. Ийн Эзэний үг үлэмж
хүчтэйгээр тархан бэхэжсээр байлаа.
Энэ бүхэн дууссаны дараа Паул Македони, Ахайг дайрч Иерусалим уруу явъя гэж
сүнсээр шийдэн, «Тэнд хэсэг байгаад би Ромд очих ѐстой» гэв. Тэр өөрт нь
үйлчилж байсан Тимот, Ераст хоѐрыг Македони уруу илгээж, өөрөө Азид түр саатав.
Энэ үед Замаас болж багагүй үймээн гарав. Мөнгөний дархан Деметр гэгч хүн
Артемисын сүмийг мөнгөөр урлаж урчуудад багагүй орлого авчирдаг байв. Деметр дархчуудыг цуглуулаад, тэДэнд
— Хүмүүс ээ, бидний сайн сайхан байдал энэ ажлаас хамаардгийг та нар мэднэ. Та нар Ефес төдийгүй бараг бүх Азид энэ Паул гэгч нь гараар хийсэн бурхад нь
бурхад биш хэмээн ухуулж, олон хүнийг эргүүлснийг харж, сонсож байгаа. Үүнд
бидний дарх муу нэртэй болох аюул байгаа төдийгүй бас их охин тэнгэр Артемисын
сүм хэрэггүй гэж тооцогдон, Ази болон дэлхийн шүтдэг охин тэнгэрийн сүр жавхлан
буурах аюул байна гэжээ. Үүнийг сонсоод тэд хилэгнэн уурлаж,
— Ефесийн Артемис нь агуу билээ хэмээн хашхирч гарав. Хот үймээн самуунд
автан, хүмүүс нэгэн зэрэг Паултай ханьсан Македониос ирсэн Гайос, Аристарх нарыг
чирэн жүжгийн хүрээлэнд дайран орж ирэв. Паул цугларагсдын дунд орохыг
хүссэн хэдий ч дагалдагчид түүнийг явуулахгүй байлаа. Мөн Паулын анд болох
Азийн хэсэг захирагчидхүн илгээн түүнийг жүжгийн хүрээлэнд очихгүй байхыг
ятгажээ. Цугларсан олон будилж самуурсан байсан тул нэг хэсэг нь нэг зүйл
хашхирч байхад нөгөө хэсэг нь ондоо зүйл хашхирч байлаа. Тэдний олонх нь юуны
төлөө цутласнаа ч мэдэхгүй байлаа. Тэгтэл иудейчүүд Александрыг олны өмнө
урагш гаргахад Александр хүмүүст чимээгээ намдахыг гараараа дохиод олон түмний
өмнө өөрсдийгөө өмгөөлөхийг хүсжээ. Гэтэл хүмүүс түүнийг Иудей хүн гэдгийг
таниад бүгд нэгэн дуугаар
— Ефесийн Артемис нь агуу билээ хэмээн бараг хоѐр цагийн турш хашхиралдав. Хотын захирагч ирж, цугласан олныг тайвшруулаад ийн хэлэв.
— Ефесчүүд ээ, тэнгэрээс унасан дүр, агуу Артемисын сүмийн харуул нь Ефес хот
мөн гэдгийг мэдэхгүй хэн байгаа юм бэ? Иймээс энэ нь нэгэнт маргашгүй тул та
нар гоомой юм үйлдэлгүй, тайван байх хэрэгтэй. Та нарын авчирсан эдгээр
хүмүүс чинь ч сүмийг цөлмөөгүй, охин тэнгэрийг маань ч ер доромжлоогүй юм байна.
Тиймээс хэрэв Деметр болон түүний урчууд хэн нэгний эсрэг гомдолтой байгаа
бол шүүх хуралдаж байгаа, мөн тэргүүн захирагч ч байна. Тэд гомдлоо авч ирцгээг.
Хэрэв үүнээс өөр асуудал та нарт байгаа бол түүнийг чинь хуулийн дагуу хурлаар
шийдвэрлэнэ. Өнөөдрийн явдалтай холбоотой үймээн самуун дэгдээснийхээ
төлөө бид буруутгагдах аюулд ороод байна. Учир нь үүнд үнэхээр шалтгаан байхгүй
бөгөөд энэхүү эмх замбараагүй цуглааныг бид тайлбарлаж чадахгүй гэжээ. Ингэж
хэлээд тэр цуглааныг тараасан аж.

Үймээн намжсаны дараа Паул дагалдагчдыг дуудуулж цуглуулаад, тэднийг
сэнхрүүлэв. Тэгээд тэдэнтэй салах ѐс гүйцэтгэж, Македонийг зорин явлаа. Тэр
тэдгээр нутгуудаар дамжин өнгөрөхдөө хүмүүсийг ятган сургасаар Грект хүрч ирээд
гурван сар болов. Түүнийг Сири уруу усан онгоцоор явах гэж байтал иудейчүүд
түүний эсрэг хуйвалдаж байсан тул тэр Македониор дамжиж буцахаар шийдэв. Түүнийг Беройн Пирийн хүү Сопатер, Тесалоникийн Аристарх, Секунд болон
Дербийн Гайос, Тимот болон Азийн Тухик, Трофим нар дагаддаж явав. Гэвч тэд
түрүүлэн яваад биднийг Тройд хүлээж байлаа. Бид Исгээгүй Талхны баярын
өдрүүдийн дараа Филиппойгоос тэнгисээр таван өдрийн дотор Тройд тэдэн дээр
ирж, тэнд бид долоо хоног байв. Долоо хоногийн эхний өдөр талх хуваахаар
хамтдаа цуглах үед Паул маргааш явахаар шийдэн, тэдэнтэй ярилцан шөнө дунд
болтол яриагаа үргэлжлүүлжээ. Бидний цугласан дээд өрөөнд олон дэнлүү байлаа.
Тэнд Юутух гэгч нэгэн залуу цонхны тавцан дээр суун гүн нойрсов. Паулыг ярьж
байхад нойрондоо дийлдэн, гурван давхраас уначихав. Очиход тэр нас барсан
байлаа. Харин Паул буун ирж түүнийг тэврэн хэвтээд,
— Бүү зов. Тэр амьд байна гэлээ. Тэгээд дээш гарч талх хуваан идэж, хүмүүстэй
ярилцсаар үүр цайлгав. Дараа нь замд гарлаа. Нөгөө залуу амьд байгаад тэдний
санаа ихэд амарчээ.
Харин бид усан онгоцоор Асс уруу түрүүлэн очиж, тэндээс Паулыг усан
онгоцондоо авах санаатай байв. Учир нь тэр үүнийг ингэж зохицуулан өөрөө тийшээ
газраар явж очих санаатай байлаа. Тэр бидэнтэй Асст уулзахад нь бид түүнийг
усан онгоцондоо авч Митуленд ирэв. Тэндээс бид усан онгоцоор маргааш нь
Хиосын орчимд хүрч, дараачийнх нь өдөр Самосыг гатлан гарч удаах өдөр нь
Милетэд ирэв. Паул боломжтой бол Пентекостын өдөр Иерусалимд байх гэж яарч
байсан тул Азид цаг алдахгүйн үүднээс Ефесийг өнгөрч явахаар болжээ.
Тэр Милетээс Ефес уруу хүн илгээн чуулганы ахлагчдыг дуудуулав. Тэднийг
ирэхэд тэр
— Азид хөл тавьсан анхны өдрөөсөө эхлэн та нартай бүхий л хутацааны турш миний
ямар байсныг та нар мэднэ. Би Эзэнд даруу зангаар болон нулимсан дунд,
иудейчүүдийн далдуур хуйвалдааны улмаас надад тохиолдсон зовлон дунд үйлчилж
байсан. Та нарт тустай гэсэн болгоныг огоороогүй. Та нарт нийтэд чинь болон
айлаас айлд сургаж, Бурханы өмнө гэмших гэмшил, бидний Эзэн Есүс Христэд
итгэх итгэлийн тухай иудейчүүд болон грекчүүдэд гэрчилсэн. Үзтүгэй, эдүгээ би
Иерусалим уруу Сүнсэнд захирагдан явж байхдаа ч намайг тэнд юу хүлээж байгааг
мэдэхгүй. Зөвхөн хүлээс болон зовлон намайг хот бүрд хүлээж байгаа гэдгийг
Ариун Сүнс надад гэрчилдэг. Гэвч би Бурханы нигүүлслийн сайн мэдээг гэрчилж
Эзэн Есүсээс хүлээн авсан үүрэг, албаа гүйцээхийн тулд өөрийн амийг юман чинээ
бодолгүй явж ирсэн. Харин одоо үзэгтүн, дунд чинь явж, хаанчлалыг тунхаглаж
явсан миний царайг та бүгд дахин харахгүйг би мэднэ. Тиймээс би бүх хүмүүсийн
цусны буруутүй гэдгийг би та нарт энэ өдөр гэрчлэх байна. Учир нь би Бурханы
бүхэл төлөвлөгөөг та нарт мэдүүлэхээс зайлсхийсэн нь огт үгүй билээ. Бурхан
Өөрийн цусаар Өөртөө худалдаж авсан Бурханы чуулганыг хариулуулахаар Ариун
Сүнс та нарыг харгалзагч болгосон бөгөөд та нар өөртөө болон бүх сүрэгт анхаарал
тавь. Намайг явсны дараагаар сүргийг үл энэрэх догшин чононууд та нарын дунд
орно гэдгийг ч би мэдэж байна. Гажууд зүйлс зааж дагалдагчдыг өөрсөддөө татах
хүмүүс ч та нарын дундаас гарна. Иймээс гурван жилийн турш өдөр шөнөгүй хүн
бүрийг нулимс унаган тасралтгүй сэнхрүүлж байсныг минь санан дурсаж сэрэмжтэй
байгтун. Эдүгээ та нарыг босгон, ариусгагдсан бүхний хамт өв залгамжлалыг өгөх
чадалтай Бурханд ба Түүнийнигүүлслийн үгэнд би та нарыг даатгаж байна. Хэний
ч мөнгө эсвэл алт, хувцас хунарт би шунахайраагүй. Миний энэ гар миний өөрийн
болон надтай хамт байсан хүмүүсийн хэрэгцээний төлөө үйлчилж байсныг та нар
өөрсдөө мэдэж байгаа. Ийм маягаар шаргуу хөдөлмөрлөж байж л сул дорой
нэгэндээ тус болох ѐстойг би та нарт бүх талаар үзүүлсэн. Мөн Эзэн Есүсийн
айлдсан "Авахаасаа өгөх нь илүү ерөөлтэй" гэсэн үгийг санагтун гэж хэлэв.
Тэр үүнийг хэлээд тэдний хамт өвдөг сөгдөн залбирав. Тэд чангаар уйлалдан,
Паулыг тэврэн авч дахин дахин үнсэцгээж байлаа. Ялангуяа түүний царайг дахин
харахгүй гэсэн үгэнд нь тэд гуниглацгаасан байв. Тэгээд Паулыг усан онгоц хүртэл
дагалдав.

Бид тэднээс салж, хөвсөөр шууд Кост ирж, дараа өдөр нь Род уруу яван,
тэндээсээ Патарт очив. Бид Фойник явах усан онгоц олж, суутаад явав. Бидэнд
Киприйн бараа харагдлаа. Тэр арлыг зүүн талдаа орхин бид Сири уруу хөвсөөр Тирд
газардлаа. Юу гэвэл усан онгоц ачаагаа тэнд буулгах ѐстой байлаа. Шавь нарыг
олж, бид тэнд долоо хоног байлаа. Тэд Паулд Иерусалимд хөл тавихгүй байхыг
Сүнсээр хэлэв. Бидний хоногууд дуусаж, явах болоход тэд бүгдээрээ эхнэр,
хүүхдүүдийнхээ хамт хотоос гартал үдэв. Тэгээд тэнгисийн эрэг дээр өвдөг сөгдөн
залбирцгаасны дараа бид бие биентэйгээ салах ѐсгүйцэтгэв. вБиднийг усан
онгоцонд суухад тэд ч гэр өөдөө явцгаалаа.
Бидний аялал өндөрлөж, Тирээс Птолемд ирж, ах дүү нартай мэнд амраа
мэдэлцсэний хойно, тэдний хамт нэг хонолоо. Маргааш нь бид явж, Кайсарид хүрч
ирээд мөнөөх долоогийн нэг болох сайн мэдээг тунхаглагч Филипийн гэрт очиж
түүнтэй хамт байцгаав. Тэр хүн эш үзүүлэгч дөрвөн онгон охинтой байв. Биднийг тэнд хэд хоног байх үеэр Иудейгээс Агаб гэгч нэгэн эш үзүүлэгч ирэв. Тэр
бидэн дээр орж ирснээ Паулын бүсийг авч өөрийнхөө хөл, гарыг хүлээд
— Ариун Сүнс надад "Иерусалим дахь иудейчүүд энэ бүсний эзнийг ийн хүлээд Харь
үндэстний гарт тушаана" гэж айлдаж байна гэв. Үүнийг сонсоод бид болон нутгийн
хүмүүс Иерусалим уруу явахгүй байхыг түүнээс гуйв. Тэгтэл Паул
— Юунд уйлж та нар зүрхийг минь өвтгөнө вэ? Би Эзэн Есүсийн нэрийн төлөө
хүлүүлэх нь байтугай Иерусалимд үхэхэд ч бэлэн байна гэлээ. Тэр нэгэнт
ятгалгад автахгүй тул бид
— Эзэний хүслээр болтугай гээд дуугүй болцгоов.
Энэ өдрүүдийн дараа бид явахад бэлэн болж, Иерусалим уруу явлаа. Бидэнтэй хамт Кайсари хотын дагалдагчдын зарим нь явсан бөгөөд биднийг эртний
дагалдагч Киприйн Мнасоныд хоног төөрүүлэхээр хүргэж өгөв.
Ийнхүү Иерусалимд ирэхэд ах дүү нар биднийг баяртайгаар хүлээн авлаа. Дараа өдөр нь Паулыг бидний хамт Иаковынд очиход бүх ахлагчид ирсэн байлаа. Паул тэдэнтэй амар мэндээ мэдэлцсэний дараа Харь үндэстнүүдийн дунд Бурхан
өөрөөр нь дамжуулан юу үйлдсэнийг нэг нэгээр нь ярьж эхлэв. Үүнийг сонсоод тэд
Бурханыг алдаршуулав. Тэгээд түүнд
— Ах минь, иудейчүүдийн дунд итгэсэн хүмүүс хичнээн олон мянга байгаа боловч
тэд мөнөөх л Хуульд зүтгэдэг бөгөөд тэд таны тухай таныг Харь үндэстнүүдийн
дунд амьдардаг иудейчүүдэд Мосег умартахыг сургаж, хүүхдүүддээ хөвч хөндөх
ѐслол үйлдэлгүй, мөн ѐс заншлаа битгий дага хэмээн сургаж байна гэж сонссон. Тэгэхлээр яах вэ? Мэдээж тэд таны ирснийг заавал сонсоно. Тиймээс бидний
хэлэх зүйлийг та хийтүгэй. Бидэнд ам өчгөө өгсөн дөрвөн хүн бий. Тэднийг аваад
тэдний хамт өөрийгөө цэвэршүүл. Тэдний үсээ авахуулах төлбөрийг нь та төл.
Тэгвэл бүтд таны тухай сонссон нь ор үндэсгүй зүйл, харин та өөрөө Хуулийг сахин,
зааврын дагуу явдаг гэдгийг мэдэх болно. Харин итгэсэн Харь үндэстнүүдийн
тухайд гэвэл тэд шүтээнд өргөсөн өргөл, цус, боомилогдсон зүйл болон садар
самуунаас цээрлэх ѐстой гэж бид тогтон тэдэнд бичсэн билээ гэв. Ингээд Паул
мөнөөх хүмүүсийг авч, маргааш нь тэдний хамт өөрийгөө цэвэршүүлээд, сүмдорж,
цэвэршилтийн өдрүүд дуусах болон хүн тус бүрийн төлөө тахил өргөх өдрийг
мэдэгдэв.
Тэгээд бараг долоо хоног өнгөрч байтал Азиас ирсэн иудейчүүд түүнийг сүмд
байхыг хараад цугласан бүгдийг үймүүлж, түүнийг барьж аваад
— Израилийн эрчүүд ээ, бидэнд туслаарай! Газар сайгүй манай ард түмэн, Хууль
болон энэ газрын эсрэг сургадаг хүн чинь энэ байна. Түүнээс гадна тэр грекчүүдийг
сүмд оруулж энэ ариун газрыг бузарласан гэж хашхиран хэлэв. Учир нь тэд урьд
нь Ефесийн харьяат Трофимыг түүнтэй хамт хотод байхыг нь хараад Паул түүнийг
сүмд авчирсан гэж бодоцгоожээ. Хот бүхэлдээ хөдөлж, хүмүүс олноороо цуглан
Паулыг барьж аваад сүмээс чирч гаргахад тэр даруй хаалганууд хаагдсан байлаа.
Тэд түүнийг алахыг завдан байх үед Иерусалим хот тэр чигээрээ үймээн самуунд
автсан гэсэн мэдээ Ромын ангийн мянгатын даргад хүрэв. Тэрээр тэр даруй
цэргүүд, зуутын дарга нарыг авч тэдэн уруу гүйн очив. Хүмүүс мянгатын даргыг
болон цэргүүдийг хармагцаа Паулыг занчихаа болив. Мянгатын дарга ирээд
Паулыг барьж авч, давхар гинжлэхийг тушааж, түүний хэн болох, мөн юу үйлдсэнийг
нь байцааж эхлэв. Гэвч цугласан олны дундаас зарим нь нэг зүйлийг хашхирч
байхад зарим нь ондоо зүйлийг хашхиралдахад чухамдаа юу болсныг шуугианаас
олж мэдэжчадаагүй учир тэр түүнийг хуаранд аваачихыг тушаалаа. Паулыг шатан
дээр гарч ирэхэд шахцалдааны улмаас цэргүүд түүнийг өргөж явахад хүрчээ. Учир нь хурсан олон араас нь дагасаар
— Түүнийг тонилго хэмээн хашхирч байлаа.
Паул хуаран уруу орох гэж байхдаа мянгатын даргад
— Би танд үг хэлж болох уу? гэхэд тэр
— Та грек хэл мэддэг юм уу? Тэгвэл та саяхан үймээн дэгдээгээд дөрвөн мянган
алан хядагчдыг цөл тийш дагуулан явсан египет хүн биш байх нь ээ? гэв. Харин
Паул
— Би бол Киликийн нөлөө бүхий хот Тарсын иргэн иудей хүн. Намайг олон түмэнтэй
ярилцахыг зөвшөөрөөч! Би танаас гуйж байна гэжээ. Түүнийг зөвшөөрөхөд Паул
шатан дээр зогсон гараа өргөхөд цугласан олон чимээгүй болов. Тэгээд тэдэнд
хандаж Паул еврей хэлээр ингэж хэллээ.

— Ах дүү нараа, эцгүүд ээ! Та нарын өмнө өчих өмгөөллийг минь сонсооч гэв.
Тэр тэдэнд хандсан үгээ еврейгээр ярьж эхлэхийг сонссон хүмүүс бүр ч чимээгүй
болов. Паул цааш нь
— Би бол Киликийн Тарс хотод төрсөн иудей хүн. Харин энэ хотод өсөж,
Гамалиелын дор эцэг өвгөдийн хуулийн чанд байдлын дагуу сурч, өнөөдөр та бүгд
ямар байгаачлан л Бурханы төлөө зүтгэгч болсон билээ. Би энэхүү Замд үхлийн
хавчилт узүүлэн, эр,эмгүй хүлж шоронд хийж байсан. Тэргүүн тахилч болон
ахлагчдын бүх Зөвлөл үүнийг гэрчилнэ. Би тэднээс ах дүү нарт хүргэх захидал аваад
Дамаскт очиж тэнд байсан хүмүүсийг баривчилж, Иерусалимд шийтгэхээр явж
байлаа. Үдийн алдад би Дамаскт дөхөж явтал тэнгэрээс гэнэт хурц гэрэл цацарч
намайг хүрээлэн авахад би газар унав. Тэгтэл "Саул аа, Саул аа, юунд чи Намайг
хавчина вэ?" гэх дуу сонсогдов. "Эзэн, Та хэн бэ?" гэсэнд, Тэр надад "Би бол чиний
хавчиж мөшгөөд байгаа Назарын Есүс байна" гэлээ. Надтай хамт байсан хүмүүс
тэр гэрлийг харсан. Харин надтай ярьж байсан Нэгэний дууг ойлгоогүй ажээ. Тэгээд би "Эзэн, би юу хийх вэ?" гэв. Эзэн надад "Бос, Дамаск уруу яв. Юу хийх
ѐстойг чинь бүгдийг тэнд чамд хэлж өгнө" гэв. Гэвч мөнөөх гэрлийн хурцаас болж
би юу ч харж чадахгүй болсон тул надтай байсан хүмүүсээр хөтлүүлэн Дамаскт
очсон. Тэндхийн иудейчүүдийн дотор нэр хүндтэй, Хуулийн дагуу сүсэглэгч
Ананиа гэгч нэгэн эр над уруу ирж, дөхөн зогсоод "Саул дүү минь, хараатай
бологтун" гэхэд би тэр даруй хараа орж түүнийг харлаа. Тэр надад "Манай өвөг
дээдсийн Бурхан Өөрийн хүслийг мэдүүлж, Зөвт Нэгэнийг харуулан, мөн Өөрийн
амнаас гарах дууг сонсгохын тулд чамайг урьдаас томилжээ. Учир нь чи үзсэн,
сонссон зүйлээ бүх хүмүүсийн өмнө гэрчлэх Түүний гэрч болно. Одоо чи юунд
уднавэ? Бос, Түүний нэрийг дуудаж, баптисм хүрт. Нүглээ угаа" гэв. Ийнхүү би
Иерусалимд буцаж ирээд сүм дотор залбирч байтал хэт хөөрөлд автаж, би
Түүнийг харсан бөгөөд Тэр надад "Түргэл, Миний тухай чиний гэрчлэлийг тэд хүлээж
авахгүй учраас Иерусалимаас шалавхан гар" гэж айлдав. Тэгэхэд нь би "Эзэн,
Танд итгэгчдийг би синагог бүрд занчиж, шоронд хийж байсныг тэд мэднэ. Мөн
Таны гэрч Стефаны цус урсаж байхад би дэргэд нь байж, сайшаан түүний амийг
хөнөөгчдийн хувцсыг харж байсан" гэхэд Тэр надад "Яв, Би чамайг Харь
үндэстнүүд уруу алс хол илгээнэ" гэж айлдсан гэв.
Тэд энэ үгийг хүртэл сонсож байлаа. Тэгснээ дуугаа өндөрсгөн
— Энэ мэтийн хүнийг газрын хөрснөөс арчин хая. Тэр амьд байх ѐсгүй хэмээн
хашхиралдав. Тийнхүү хашхиралдан байхдаа тэд хувцсаа хүү татаж, агаарт
шороо тоос босгон байтал мянгатын дарга түүнийг хуаранд аваачихыг тушаалаа.
Тэгээд яагаад хүмүүс түүн уруу ийн хашхиралдсаны учрыг олохын тулд түүнийг
ташуурдан байцаахыг тушаав. Тэд түүнийг тэлж хүлэх үед Паул тэнд байсан
зуутын даргад
— Ромын иргэнийг шүүхгүйгээр ташуурдах нь таны хувьд хуульд нийцэх үү? гэхэд зуутын дарга үүнийг сонсоод, мянгатын дарга уруу очиж, түүнд
— Энэ хүн чинь Ромын иргэн юм байна шүү дээ, яах вэ? гэж илтгэв. Тэгтэл
мянгатын дарга Паул уруу ирээд
— Чи Ромын иргэн юм уу? Надад хэлээч гэсэнд тэр
— Тийм ээ гэлээ. Мянгатын дарга
— Би энэхүү иргэний эрхийг чинь их мөнгөөр олж авсан гэхэд Паул
— Харин би бол төрөхдөө л иргэн нь байсан юм гэв. Тэгэхэд түүнийг байцаах гэж
байсан хүмүүс тэр даруй зайлан явав. Паулыг Ромын иргэн гэдгийг мэдээд түүнийг
гинжилсэндээ мянгатын дарга айв.
Тэгээд маргааш нь иудейчүүд түүнийг юунд буруутгаж буйг тодорхой мэдэхийг
хүсэж, түүнийг суллаад, ахлах тахилч нар болоод бүх Зөвлөлийг цуглахыг тушаан,
Паулыг авчирж, тэдний өмнө зогсоожээ.

Паул Зөвлөлийг анхааралтай харан,
— Ах дүү нар аа, өнөөдрийг хүртэл би Бурханы өмнө хүний мөсөөр сайн амьдралаар
амьдарч ирлээ гэв. Тэгтэл тэргүүн тахилч Ананиа дэргэдэх хүмүүст нь түүний амыг
алгад хэмээн тушаав. Тэгэхэд нь Паул түүнд
— Цагаанаар будагдсан хана чамайг Бурхан цохино доо! Чи намайг Хуулийн дагуу
шүүх гэж сууж буй атлаа намайг занчихыг тушааснаараа Хуулийг зөрчиж байгаа
хэрэг биш үү? гэхэд тэнд байгсад
— Бурханы тэргүүн тахилчийг чи доромжилно уу? гэлээ. Паул
— "Өөрийн ард түмний удирдагчийг бүү муул" гэж бичигдсэн байдаг ч ах дүү нараас
би түүнийг тэргүүн тахилч гэж мэдсэнгүй гэв. Тэгээд Паул нэг хэсэг нь садукайчууд,
нөгөө нь фарисайчууд болохыг ажиглаад, Зөвлөлд хандан
— Ах дүү нар аа, би бол Фарисайн хүү Фарисай. Би найдвар болон үхэгсдээс амилах
амилалтын төлөө шүүгдэж байна хэмээн хашхирав. Үүнийг хэлэнгүүт фарисайчууд,
садукайчуудын хооронд маргаан дэгдэж, хурал хоѐр тал болон хуваагдав. Садукайчууд болохоор амилалт ч, тэнгэр элч ч, сүнс ч байхгүй хэмээн ярьдаг байхад
харин фарисайчууд энэ бүхнийг байдаг хэмээн хүлээн зөвшөөрдөг ажгуу. Их
шуугиан дэгдэж Фарисайн талын хуулийн багш нар босож, ширүүн маргаддан
— Энэ хүнийг буруутгах юу ч алга. Энэ хүнтэй сүнс эсвэл тэнгэр элч ярьсан байж
болно гэцгээв. Маргаан ширүүсэж эхэлсэнд, тэд Паулыг тастчих вий гэж мянгатын
дарга эмээн, цэргүүддээ явж, түүнийг тэднээс хүчээр салган авч хуаранд аваачихыг
тушаав.
Гэтэл дараах шөнө нь Эзэн Паулын дэргэд зогсон,
— Зоригтой байгтун. Учир нь чи Намайг Иерусалимд яаж гэрчилсний адил Ромд ч
мөн гэрчлэх ѐстой юм гэжээ.
Маргааш нь иудейчүүд хуйвалдан, Паулыг хөнөөтөл юу ч идэж уухгүй хэмээн
андгайлав.
Энэ хуйвалдаанд дөчөөс илүү хүн оролцжээ. Тэд ахлах тахилч нар болон
ахлагчид уруу очиж
— Бид Паулыг хөнөөхөөс нааш юу ч амсахгүй байхаар андгайлцгаав. Тиймээс та
бүгд Зөвлөлтэй хамтарч түүний хэргийг нарийн авч үзэх гэж байгаа мэтээр мянгатын
даргад хэл хүргэж, өөрсөд дээрээ Паулыг авчруул. Харин бид ойртож ирэхээс нь
өмнө түүнийг алахад бэлэн байна гэцгээв. Хуйваддааныг мэдсэн Паулын зээ дүү
хуаранд ирж, Паудд мэдэгджээ. Паул зуутын дарга нараас нэгийг нь дуудаж
— Энэ залуу мянгатын даргад хэлэх мэдээтэй иржээ. Хүргэж өгнө үү? гэв. Тэр
түүнийг мянгатын дарга уруу дагуулж ирээд,
— Хоригдол Паул намайг дуудаж, энэ залууд танд хэлэх зүйл байгаа тул танд хүргэж
өгөхийг хүссэн юм гэжээ. Мянгатын дарга түүнийг гараас нь хөтлөн зайдуу
аваачаад
— Чи надад юу хэлэх гээв? гэж хувьчлан асуув. Тэр
— Иудейчүүд Паулын хэргийг илүү нарийвчлан хэлэлцэх гэж байгаа мэт түүнийг
маргааш Зөвлөлд аваачих хүсэлтийг танд хэлэхээр зөвшилджээ. Тиймээс Паулыг
алахаас нааш юу ч идэж, уухгүй гэж андгайлсан дөчөөс илүү хүн түүнийг отож байгаа
тул тэднийг битгий сонсооч. Тэд одоо бэлэн бөгөөд таны зөвшөөрлийг л хүлээж
байна гэв. Мянгатын дарга мөнөөх залууг явуулахдаа
— Энэ тухай надад мэдэгдсэнээ хэнд ч бүү хэл гэж захижээ. Тэгээд зуутын хоѐр
даргыг дуудаж,
— Кайсари уруу илгээх хоѐр зуун цэрэг, далан морьтон, бас хоѐр зуун жадчинг
шөнийн гуравдугаар цаг гэхэд бэлэн болго гэв. Мөн тэд Паулыг захирагч Феликт
эсэн мэнд хүргэх уналгын морьдыг гаргав. Тэгээд тэрээр ийм агуулга бүхий
захидал бичив.
"Клауд Луси, эрхэм хүндэт захирагч Фелик таны амрыг эрж мэндчилье. Энэ
хүнийг иудейчүүд барьж аваад алах гэж байхад нь түүний Ромын иргэн болохыг
мэдсэн тул би цэргээ дагуулан очиж түүнийг аварсан юм. Чухам яагаад түүнийг
буруутгаж буйг тодорхой мэдэхийн тул энэ хүнийг би тэдний Зөвлөлд аваачсан. Тэгээд буруутгал нь тэдний Хуулийн маргаантай асуудалд холбогдсоныг олж мэдэв.
Харин энэ хүн үхэх, эсвэл шоронд орох ямар ч гэмт хэрэгт буруутгагдаагүй юм
байна. Энэ хүнийг хорлох хуйвалдаан бэлтгэгдэж байгааг мэдээд түүнийг даруй
тан уруу явуулав. Мөн буруутгагчид нь түүний эсрэг мэдүүлгээ таны өмнө яриг
хэмээн тушаав" Баяртай гэжээ.
Ийнхүү тушаал ѐсоор цэргүүд Паулыг шөнөөр авч явж Антипатрад авчирлаа. Маргааш нь тэдморин цэргүүдийг түүнтэй хамт явуулахаар үлдээгээд, хуарандаа
буцацгаажээ. Тэд Кайсарид ирж захирагчид захидлыг гардуулаад, Паулыг түүний
өмнө авчрав. Захирагч захидлыг уншаад, аль нутгийнх болохыг Паулаас лавлаад,
Киликийнх гэдгийг нь мэдэнгүүтээ
— Буруутгагчдыг чинь ирэхлээр чамайг сонсъѐ гээд түүнийг Херодын ордонд
хянаж байхыг тушаажээ.

Таван өдрийн дараа тэргүүн тахилч Ананиа зарим ахлагчид болон Тертул гэгч
өмгөөлөгчийн хамтаар ирж, Паулын эсрэг захирагчид гомдол мэдүүлэв. Паулыг
дуудан ирүүлсний дараа Тертул түүнийг буруутгаж захирагчид хандан ийн хэлэв.
— Таны ачаар бид амар амгалан байж, таны холч ухаан энэ ард түмэнд их
өөрчлөлтийг авчирсанд бид хаана ч гэсэн бүх талаараа маш талархан хүлээн
зөвшөөрдөг шүү, эрхэм хүндэт Фелик минь. Гэвч таныг чилээхийг үл хүсэж биднийг
түр саатан сонсохыг танаас хичээнгүйлэн гуйя. Энэ хүн дэлхий даяар бүх
иудейчүүдийн дунд жинхэнэ тахал адил үймээн дэгдээгч бөгөөд Назарын
бүлэглэлийн толгойлогч болохыг бид олж мэдсэн юм. Сүмийг бузарлах оролдлого
хийхэд нь бид түүнийг баривчилсан. Бид түүнийг өөрсдийнхөө Хуулийн дагуу
шүүхийг хүссэн юм. Гэтэл мянгатын дарга Луси дайран ирж, түүнийг бидний гараас
хүчээр булаан авч, түүнийг буруутгагчдыг таны өмнө оч гэж тушаасан. Та өөрөө
энэ бүхний талаар түүнийг шалгаж үзээд бид түүнийг юугаар буруутгаж байгааг
мэдэж чадна гэхэд иудейчүүд
— Үнэхээр тийм шүү хэмээн тэрхүү буруутгалд хошуу нэмэрлэцгээв.
Захирагч Паулыг ярь гэж дохисонд тэр
— Та олон жилийн турш энэ ард түмнийг шүүж байгааг би мэднэ. Тиймээс би урам
зоригтойгоор өөрийгөө өмгөөлөх болно. Би Иерусалимд мөргөхөөр ирснээс хойш
арван хоѐроос илүү хоног болоогүйг та мэдэж чадна. Энэ хүмүүс намайг сүмд ч,
синагогт ч, мөн хотод ч хэн нэгэнтэй маргалдан, эсвэл үймээн гаргаж байсныг ер олж
хараагүй. Намайг юугаар буруутгаж байгаагаа ч тэд танд нотолж чадахгүй байна.
Харин үнэндээ эдгээр хүмүүсийн бүлэглэл гэж нэрлээд байгаа тэр Замын дагуу би
эцэг өвгөдийнхөө Бурханд үйлчилдэг нь үнэн бөгөөд Хууль болон эш үзүүлэгчдийн
бичсэн бүгдэд итгэдгээ хүлээн зөвшөөрнө. Тэдний найддагийн адилаар зөвт ба
хилэнцэт хүмүүсийн хэн хэн нь амилна гэдэгт би ч Бурханд найддаг. Иймээс би
Бурхан ба хүмүүсийн өмнө хүний мөсөөр гэм зэмгүй байхыг үргэлж хичээдэг билээ.
Хэдэн жилийн дараа буюу одоо би өөрийн ард түмэнд өглөг авчран, мөн өргөл
өргөх зорилготой ирэв. Ямар ч хэл ам, үймээн самуунгүйгээр намайг сүм дотор
цэвэршсэнийг тэд олжмэдсэн юм. Харин Азиас ирсэн хэдэн иудейчүүд тэнд байсан.
Хэрэв үнэхээр миний эсрэг зүйл тэдэнд байгаа бол энд таны өмнө тэд ирж,
намайг буруутгах ѐстой байсан. Эсвэл намайг Зөвлөлийн өмнө зогсож байхад
надаас ямар гэмт хэрэг илрүүлснээ тэд өөрсдөө хэлэг л дээ. Би тэдний дунд
байхдаа "Үхэгсдийн амилалтын төлөө өнөөдөр би та нарын өмнө шүүтдэж байна"
гэж хашхирснаас өөр зүйлийг хэлээгүй гэв.
Харин энэ Замын талаар илүү мэдлэгтэй Фелик хэргийг хойшлуулж,
— Мянгатын дарга Лусыг ирэхээр би та нарын хэргийг шийднэ гээд зуутын даргад
— Түүнийг харгалзагчийн дор байлга. Гэхдээ чөлөөтэй байлгаж, ойр дотнынх нь
хүмүүсээс түүнд туслах гэвэл бүү саад хий хэмээн тушаав.
Гэвч хэдэн өдрийн дараа Фелик өөрийн эхнэр иудей эмэгтэй Друзилтэйгээ хамт
хүрч ирээд, Паулыг дуудуулаад Христ Есүст итгэх итгэлийн тухай ярихыг нь сонсов.
Зөвт байдал, биеэ захирах болон хожмын шүүлтийн тухай Паул ярьсанд Фелик
айж,
— Одоохондоо явж бай. Завтай үедээ би чамайг дуудна гэжээ. Тэр Паулыг өөрт
нь мөнгө өгөх байх хэмээн найдсан тул түүнийг ойр ойрхон дуудан ирүүлж, ярилцдаг
байжээ. Гэвч хоѐр жил өнгөрч Фелик Порк Фестээр солигдож, иудейчүүдэд тал
олохыг хүссэн Фелик Паулыг хорьсон чигээр үлдээв.

Фест муждаа хүрэлцэн ирээд, гурав хоногийн дараа Кайсариас Иерусалим уруу
хөдлөв. Ахлах тахилч нар болон Иудейн тэргүүлэгч хүмүүс Паулын эсрэг гомдлоо
түүнд тавьж, түүнийг ятган, Паулд өршөөл үзүүлж буй мэт дүр исгэж, түүнийг
Иерусалимд ирүүлэхийг хүсжээ. (Тэд Паулыг замд нь хөнөөхөөр отоонд сууж
байлаа.) Тэгтэл Фест тэдэнд Паул Кайсарид хорионд байгааг болон мөн өөрөө
удахгүй тийшээ явах гэж байгаагаа хэлэв. Тэгээд тэр цааш нь
— Иймээс та нарын дундаас нөлөө бүхий хүмүүс надтай хамт тийшээ яваг. Хэрэв тэр
хүнийг буруутгах зүйл байх аваас тэд түүнийг шүүтүгэй гэв.
Ийнхүү Фест тэдний дунд найм, арваас илүүгүй хоноод Кайсари уруу явав.
Маргааш нь тэр өөрийн шүүхийн суудалд суугаад Паулыг авчрахыг тушаалаа. Паулыг ирсний дараа Иерусалимаас ирсэн иудейчүүд түүнийг хүрээлж, өөрсдөө ч
нотолж үл чадах олон ноцтой ял зэмлэлийг түүнд тулгацгаав. Паул өөрийгөө
өмгөөлөн
— Иудейн Хуулийн эсрэг, эсвэл сүм, Цезарийн эсрэг би ямар ч гэмт хэрэг үйлдээгүй
гэв. Фест иудейчүүдэд тал засахыг хүсэж, Паулд
— Та Иерусалимд очиж, миний өмнө зогсон эдгээр ял зэмлэлээ шүүлгэхийг хүсэж
байна уу? гэсэнд Паул
— Намайг шүүх ѐстой Цезарийн шүүхийн өмнө би зогсож байна. Иудейчүүдийн эсрэг
би ямар ч бузар мууг үйлдээгүйг та ч сайн мэдэж байгаа. Иймээс хэрэв би
буруутан байгаад үхвэл зохих ямар нэгэн хэрэг үйлдсэн бол үхэхээс татгалзахгүй.
Харин энэ хүмүүсийн намайг буруутгаж байгаа эдгээр ял зэмлэлийн аль нь ч үнэн
биш бол хэн ч намайг тэдэнд тушааж чадахгүй. Би Цезарьт давж заалдана гэв. Тэгтэл Фест зөвлөлтэйгөө зөвшилцөөд хариу болгож
— Та Цезарьт давж заалдахыг хүссэн. Таныг Цезарь уруу илгээх боллоо гэлээ.
Хэдэн өдрийн дараа Агрийп хаан болон Бернике нар Кайсарид ирж Фестэд
бараалхжээ. Тэднийг тэнд хэд хоног байхад нь Фест Паулын хэргийг хаанд
танилцуулж ийн хэлэв.
— Фелик нэг хүнийг хорионд үлдээгээд явсан юм. Намайг Иерусалимд байхад
ахлах тахилч нар, Иудейн ахлагчид түүний эсрэг гомдол гаргаж, түүнийг яллахыг
шаардаж байв. Би тэдэнд "Буруутанг буруутгагчтай нь нүүрэлдүүлэн, ял
зэмлэлийн эсрэг өөрийгөө өмгөөлөх боломжийг хэрэгтэнд олгохоос өмнө түүнд ял
оноох нь Ромын ѐс биш" гэдгийг хэлсэн. Тэднийг энд цутлангуут хэргийг
хойшлуулалгүй, маргааш нь би шүүхийн суудалдаа суун мөнөөх хүнийг авчрахыг
тушаав. Буруутгагчид нь босоод түүндял тулгаж эхэлсэн боловч энэ нь миний
төсөөлж байсан гэмт хэргүүд биш байлаа. Тэд түүнтэй өрдөө л өөрсдийнхөө
шашны талаар, мөн Паулын амьд гэж зарладаг, нэгэн үхсэн хүн буюу Есүсийн
талаар санал зөрөлдсөн байв. Ийм хэргийг хэрхэн байцаахаа мэдэлгүй эргэлзсэн
тул, би түүнээс Иерусалимд очиж хэргээ шүүлгэхийг хүсэж байгаа эсэхийг асуув. Харин Паул Эзэн хаанд давж заалдах хүртэл өөрийг нь хорионд байлгахыг
шаардсан тул би түүнийг Цезарь уруу илгээх хүртэл харгалзагчийн дор байлга гэж
тушаасан юм гэв. Агрийп хаан Фестэд
— Би бас тэр хүнийг сонсмоор байна гэхэд тэр
— Та маргааш түүнийг сонсох болно гэжээ.
Дараа өдөр нь Агрийп, Бернике нар мянгатын дарга нар болон хотын нэр цуутай
хүмүүсийн хамт танхимд ихэд сүржин орж ирэв. Тэгээд Фестийн тушаалаар Паулыг
авчрав. Фест
— Хаан Агрийп аа, энд хүрэлцэн ирэгсэд ээ! Иерусалимд ч, энд ч байхад минь бүх
иудейчүүдийн "Тэр цаашид амьд байх ѐсгүй" хэмээн надаас шаардаж байгаа тэр
хүнийг та бүхэн харж байна. Харин энэ хүн үхвэл зохих ямар ч хэрэг үйлдээгүйг
би олж мэдсэн юм. Нэгэнт тэр өөрөө Эзэн хаанд давж заалдана гэсэн тул би түүнийг
явуулахаар шийдсэн. Эзэндээ түүний тухай бичих ямар ч тодорхой зүйл надад
алга. Тиймээс ч байцаалтаараа ямарнэгэн бичих юмтай болохын тулд түүнийг та
нарын өмнө ялангуяа Агрийп хаан таны өмнө авчраад байна. Учир нь
хоригдогчийг илгээхдээ түүнд тулгаж буй ялыг заахгүй байх нь утгагүй хэрэг
санагдана гэжээ.

Тэгтэл Агрийп Паулд хандан
— Өөрийнхөө төлөө ярихыг чинь зөвшөөрч байна гэхэд Паул гараа өргөөд өөрийгөө
өмгөөлсөн үгийг хэлж эхлэв.
— Иудейчүүдийн намайг буруутгаж байгаа эдгээр хэргийн талаар Агрийп хаан
таны өмнө өнөөдөр би өөрийгөө өмгөөлөх гэж байгаа тул би өөрийгөө аз завшаантай
гэж тооцож байна. Ялангуяа, та бол иудейчүүдийн ѐс заншил, маргаантай
асуудлын талаар сайн мэддэг. Тиймээс ч намайг тэвчээртэй сонсохыг танаас би
хүсье. Өөрийн үндэстний дунд болон Иерусалимд бүр эхнээсээ өнгөрөөсөн миний
амьдралыг бага наснаас минь авахуулан бүх иудейчүүд мэднэ. Тэд миний
амьдралыг эртнээс мэддэг болохоор хэрэв тэд хүсвэл намайг манай шүтлэгийн
хамгийн чанд дэгтэй бүлэглэлийн Фарисай хүн болохыг гэрчилж чадах билээ. Харин би одоо манай эцэг өвгөдөд Бурханы өгсөн амлалтын найдвараас болж
шүүгдэж байна. Энэ нь манай арван хоѐр овог Бурханд өдөр шөнөгүй зүтгэн
үйлчилж, хүртэхийг найддаг тэрхүү амлалт мөн. Хаантан, энэ найдварын төлөө
иудейчүүд намайг буруутгаж байгаа юм. Хэрэв Бурхан үхэгсдийг амилуулдаг бол
энэ нь яагаад та нарын дунд ер бусын хэмээгдэнэ вэ? Би Назарын Есүсийн нэрийн
эсрэг их зүйлийг хийх хэрэгтэй гэж бодож байсан. Үүнийгээ ч Иерусалимд
үйддсэн. Би ахлах тахилч нараас эрх мэдэл аваад, ариун хүмүүсээс олныг шоронд
хийснээр барахгүй тэднийг алж байхад нь ч тэдний эсрэг саналтай байлаа. Бүх
синагогт би тэднийг дахин дахин залхаан байхдаа Бурханыг доромжлуулахыг хүчээр
оролдон, тэдэнд хэрцгий хандаж, бүр харийн хотуудад ч хүртэл очиж, тэднийг
мөшгөн мөрдөж байв. Ийнхүү би ахлах тахилч нараас эрх мэдэл, үүрэг даалгавар
аваад Дамаск уруу явав. Хаантан, тэгтэл үд дунд зам дээр нарнаас хурц гэрэл
тэнгэрээс гэрэлтэж, намайг болон надтай хамт явагсдыг хүрээлэн авахыг би харсан.
Бид бүгдээрээ газар хөсөр унахад еврей хэлээр "Саул аа, Саул аа, юунд чи
Намайг хавчина вэ? Шилбүүрийг өшиглөх нь чамд бэрх бизээ" гэж надад хэлэхийг би
сонсов. Тэгээд би "Эзэн, Та хэн бэ?" гэхэд Эзэн "Би бол чиний хавчиж мөшгөөд
байгаа Есүс байна. Гэвч босож, хөл дээрээ зогс. Зөвхөн саяын харсан зүйлийн
чинь төдийгүй, мөн хожим Миний чамд үзүүлэх зүйлсийн гэрч, үйлчлэгч болгон Би
чамайг томиллоо. Энэ зорилгын үүднээс Би чамд үзэгдсэн юм. Чамайг энэ ард
түмэн, Харь үндэстнүүдээс чөлөөлөн аваад, Би тэдэн уруу илгээж байгаа нь тэднийнүдийг нээлгэж, тэднийг харанхуйгаас гэрэл уруу, Сатаны эрхшээлээс Бурхан
уруу эргүүлэхийн тулд юм. Тэгснээрээ тэд Надад итгэх итгэлээр ариусгагдсан
хүмүүсийн дунд нүглийн уучлал ба өвийг хүртэх болно" гэсэн. Тиймээс Агрийп
хаантан, би тэнгэрлэг үзэгдэлд дуулгаваргүй байж болсонгүй. Харин эхлээд
дамаскчууд болон иерусалимчуудад, дараа нь Иудейн бүх нутгаар тэрчлэн Харь
үндэстнүүдэд хүртэл "Та нар гэмшиж, Бурхан уруу эргэн, гэмшилд дүйцэх үйлс
бүтээгтүн" хэмээн тунхаглаж байлаа. Ийм шалтгааны улмаас хэсэг иудейчүүд
намайг сүм дотор барьж авч алахыг оролдсон. Ийнхүү Бурханы тусламжийг
хүртсэнээр өдгөөг хүртэл би их, бага хүмүүст гэрчлэн зогсохдоо эш үзүүлэгчид болон
Мосегийн хэлсэн нь биелэх ѐстой гэдгээс өөр юуг ч ярьж байгаагүй. Энэ бол
Христ зовлон эдэлж, үхэгсдээс анх түрүүн амилснаараа энэ ард түмэнд болон Харь
үндэстнүүдэд гэрлийг тунхаглана гэсэн үг юм гэжээ.
Паулыг өөрийгөө өмгөөлөн ийнхүү ярьж байтал Фест чанга дуугаар
— Паул, та солиорчээ. Их эрдэм ном чинь таныг галзуу болгожээ гэхэд Паул
— Эрхэмсэг Фест ээ, би солиороогүй. Харин эрүүл ухаан, үнэн үгийг тунхаглаж
байна. Учир нь хаан эдгээр хэргүүдийн талаар мэддэг бөгөөд би түүнтэй зориг
гарган ярьдаг. Энэ бүхэн нь хүнгүй буланд үйлдэгдээгүй тул аль нь ч түүний харааны
гадна байхгүй гэдэгт би итгэж байна. Агрийп хаан та эш үзүүлэгчдэд итгэдэг биз
дээ? Итгэдгийг тань би мэдэж байна гэв. Агрийп Паулд
— Богинохон хугацаанд чи чинь намайг Христийнх болгох нь ээ гэхэд Паул
— Богинохон ч бай, удаан хугацаанд ч бай зөвхөн та ч биш, харин өнөөдөр энд
намайг сонсогсод бүгдээрээ энэхүү гинжнээс бусдаар надтай адил болоосой гэж би
Бурханд залбирмаар байна гэв.
Хаан, захирагч, мөн Бернике болон тэдэнтэй хамт сууж байсан хүмүүс босож холдон зогсоод өөр хоорондоо ярилцаж,
— Энэ хүн үхэх, эсвэл хоригдвол зохих хэрэг үйлдээгүй юм байна гэцгээв. Агрийп
Фестэд
— Хэрэв энэ хүн Цезарьт давж заалдана гээгүй бол чөлөөлж болох л байжээ гэв.

Биднийг Итали уруу усан онгоцоор явуулахаар шийдэж, Паул болон өөр хэдэн
ялтануудыг Августын ангийн зуутын дарга Иулид хариуцуулсан байв. Азийн эрэг
хавийн нутгаар явах гэж байсан Адрамутын усан онгоцонд бид сууцгааж тэнгист
гарав, Бидний хамт Тесалоникийн Македони хүн Аристарх байлаа. Маргааш нь бид
Сидоны эрэгт зогсов. Иули Паулд сайхан сэтгэл гаргаж түүнийг анд нөхөд дээрээ
очин асруулахыг зөвшөөрөв. Тэндээс бидтэнгист гарч, салхины эсрэг явсан тул
Киприйн нөмрөөр хөвөн Килик, Памфулын эргээр дайрч, Лукийн Мурад газардав. Зуутын дарга тэндээс Итали уруу явж байсан Александрын усан онгоцыг олж
биднийг суулгалаа. Хүчтэй салхи биднийг урагш явуулахгүй байсан тул бид
цөөнгүй хоног удаан хөвсөөр Книдэд арай гэж хүрэв. Тэгээд бид Салмоны өмнөх
Кретийн нөмрөөр хөвлөө. Арайхийн хөвсөөр бид Ласай хотын ойролцоох
Үзэсгэлэнт Боомт хэмээх газар ирцгээв.
Ийнхүү багагүй хугацаа өнгөрсөн бөгөөд мацаг барих үе ч өнгөрсөн байлаа. Аялал
улам ч аюултай болж байсан тул Паул тэдэнд сэрэмжлүүлж,
— Эрчүүд ээ! Цааш аялах нь зөвхөн усан онгоц болон ачаанд том гарз учруулах
төдийгүй бидний амь насанд аюул учруулж болзошгүй гэж би бодож байна гэв. Гэвч зуутын дарга Паулын үгэнд итгэхээсээ илүү онгоцны ахмад ба залуурчинд итгэж
байлаа. Тэр зогсоол нь өвөлжихөд тохиромжгүй байсан тул олонх хүмүүс тэндээс
тэнгист гарч хэрэв чадвал Фойник хэмээх Кретийн боомтод хүрч, өвлийг өнгөрөөе
гэж шийджээ. Уг боомт нь зүүн өмнөд ба зүүн хойд зүг уруу харсан байрлалтай аж.
Өмнө зүгийн зөөлөн салхи үлээж эхэлсэнд тэд хүссэнээр болох нь хэмээн санаж
зангуугаа татаж, Кретийн дагуу эрэг дагаж хөвөв. Харин тун удалгүй эх газраас
Еуракулон гэдэг хүчтэй салхи хуйлран салхилахад усан онгоцсөрж чадалгүй,
салхинд хөтлөгдөн туугдахад хүрэв. Бид Клауда хэмээх нэгэн багахан арлын
нөмрөөр өнгөрч явахдаа онгоцны завийг арай чүү тогтоон барьж байлаа. Тэд
завийг дээш гаргаад татлагаар усан онгоцыг бүслэн татаж, Суртад хайргадчих вий
гэж эмээн, зангуугаа буулгаад салхины аясаар хөвөв. Шуурганд хүчтэй шидэгдэж
байснаас болж дараа өдөр нь тэд ачаагаа хаяцгааж эхлэв. Гурав дахь өдөр нь
тэд өөрсдийнхөө гараар усан онгоцныхоо тоног төхөөрөмжийг ч хаяцгаав. Олон
өдрийн турш нар, одод ч үзэгдсэнгүй. Шуурга ч аажмаар ширүүсэж байсан тул
бидний аврагдах горьдлого аажмаар тасарлаа. Хүмүүс удаан хугацаагаар хоол
ундгүй байв. Тэгтэл Паул тэдний дунд босож зогсоод
— Эрчүүд ээ! Та нар миний үгийг дагаж Кретээс хөдлөөгүй байсан бол энэ сүйрэл
хохирлыг амсахгүй байх байсан. Одоо харин би та нараас эр зоригтой байхыг
хүсье. Учир нь та нараас хэн ч амиа алдахгүй бөгөөд харин усан онгоц л сүйрнэ. Урьд шөнө миний харьяалагддаг болон миний үйлчилдэг Бурханы нэгэн тэнгэр элч
өмнө минь зогсож "Паул аа, бүү ай! Чи Цезарийн өмнө зогсох ѐстой. Үзэгтүн,
чамтай хамт явж байгаа бүх хүмүүсийг Бурхан чамд соѐрхсон" гэв. Иймээс эр
зоригтой байцгаа, эрчүүд ээ! Яг миний хэлсний дагуу болох болно гэж би Бурханд
итгэж байна.
Харин бид ямар нэг аралд газардах хэрэгтэй гэлээ.
Бид Адриатын тэнгисээр туутдсаар арван дөрөв дэх шөнөтэйгөө золгов. Гэтэл
шөнө дунд усан цэргүүд эх газарт дөхөн явааг таамаглаад, тэнгисийн гүнийг
хэмжихэд хорин алд байлаа. Цааш жаахан яваад тэд бас нэг хэмжилт хийхэд арван
таван алд болсныг мэдэв. Ингээд хаа нэгтээ хад мөргөхөөс болгоомжлон тэд усан
онгоцны хитэгнээс дөрвөн зангуу хаяад, өглөө болоосой хэмээн залбирч байлаа. Усан цэргүүд онгоцноос зугтахыг оролдож, хошуунаас зангуу авч хаях дүр үзүүлэн
завийг тэнгист буулгав. Паул зуутын дарга болон цэргүүдэд
— Хэрэв энэ хүмүүс онгоцон дээр үлдэхгүй бол та нар аврагдаж чадахгүй гэхэд нь цэргүүд завины олсыг тастаж завинуудыг унагав. Үүр цайхын өмнө Паул бүх
хүмүүст юм идэхийг уриалж,
— Та нар өнөөдөр арван дөрөв дэх өдрөө юу ч идэлгүй үргэлж харсаар явж байна.
Иймд та бүхнийг юм идээч гэж би уриалж байна. Ингэх нь аврагдахад тань
хэрэгтэй. Учир нь та нарын толгойгоос ширхэг үс ч унахгүй гэлээ. Тэр ийнхүү
хэлээд талх авч бүгдийн өмнө Бурханд талархал өргөн, хуваагаад идэж эхлэв. Тэд бүгдээрээ урамшин зоригжиж, бас юм идэцгээлээ. Усан онгоцон дээр бид
бүгдээрээ хоѐр зуун далан зургаан хүн байв. Тэд цадтал идчихээд онгоцыг хөнгөн
болгохын тулд буудайгтэнгист хаяж эхлэв. Өглөө болох үед тэд эх газрыг таньж
чадсангүй. Харин элсэрхэг эрэг бүхий нэгэн тохойг олж хараад, хэрэв чадвал
онгоцоо тийш нь гаргахаар шийдэв. Ингээд зангуугаа тастаж тэнгист орхиод,
залуурын татлагыг сулруулаад, урд талын дарвуулыг салхины дагуу болгон эргийг
зүглэв. Гэтэл хоѐр тэнгисийн залгаа болох шүрэн цохиог онгоц мөргөн хайргадаж,
хошуугаараа зоогдон хөдөлгөөнгүй боллоо. Онгоцны хитэг хүчтэй давалгаанд хэмх
цохигдов. Цэргүүд ялтануудыг сэлэн зуттаалгахгүйн тулд тэднийг алах санаатай
байлаа. Гэвч Паулыг аврахыг хүссэн зуутын дарга тэднийг болиулж, сэлж чаддаг
хүмүүсийг онгоцноос үсэрч, эх газарт түрүүлж хүртэхийг, харин бусдыг нь банз юм
уу, онгоцны ямар нэгэн юм хэрэглэн сэлэхийг тушаав. Ингэж бүгдээрээ эсэн мэнд эх
газарт хүрсэн билээ.

Ийнхүү эсэн мэнд үлдсэн бид уг арлыг Мальт хэмээн нэрлэдгийг мэдэв. Нутгийн хүмүүс бидэнд маш их элэгсэг хандан, бороо цутгаж хүйтэн байсан тул гал
өрдөж, бид бүгдийг уттан авав. Паул хэсэг гишүү авчирж галд нэмэхэд, галын
халуунаас болж тэдгээрийн дундаас нэгэн хорт могой гарч ирээд түүний гарыг
хатгачихав. Нутгийн хүмүүс түүний гараас могой унжин байхыг хараад өөр
хоорондоо "Энэ хүн алуурчин гэдэг нь эргэлзээгүй. Тэр тэнгисээс аврагдсан хэдий ч
шударга ѐс түүнд амьдрахыгзөвшөөрсөнгүй" хэмээн ярьцгаажээ. Гэтэл Паул өөрөө
яасан ч үгүй, харин могойг авч галд хаяв. Хүмүүс түүнийг хавагнах, эсвэл газар
гэнэт хөсөр унаж үхэхийг нь хүлээж байлаа. Удтал хүлээсний эцэст тэд түүнд ямар ч
сонин хачин юм тохиолдохгүй байхыг хараад, бодлоо өөрчилж түүнийг бурхан байж
хэмээн ярьж эхлэв.
Тэр газрын хавь орчмын нутаг нь арлын тэргүүн Пупли гэгч хүний эзэмшил байсан
бөгөөд тэр биднийг найрсгаар хүлээн авч гурав хоног зочилсон билээ. Пуплийн
эцэг улаан суулгаар өвдөж, халуураад хэвтэж байлаа. Паул түүн дээр ирж,
залбираад түүн дээр гараа тавьж түүнийг эдгээв. Энэ явдлын дараа тэр арлынхны
дунд өвчтэй байсан бусад хүмүүс түүн уруу ирж, илааршиж байлаа. Тэд бидэнд
их хүндэтгэл үзүүлж, биднийг тэндээс явах үед хэрэщээтэй бүхнээр хангаж билээ.
Тийнхүү гурван сарын дараа бид мөнөөх арал дээр өвөлжсөн Зевсийн ихэр
хөвгүүдийн сүлдтэй Александрын усан онгоцонд суун Сиракуст хүрч, тэндээ гурав
хонов. Тэндээсээ эрэг дагуу хөвсөөр Региумд хүрч, нэг хоногийн дараа өмнө
зүгийн салхи сэвэлзэн, хоѐр дахь өдөр нь Путиолд ирлээ. Тэнд бид ах дүү нарыг
олж уулзахад, тэд долоо хоног хамт байгаач гэж биднийг урьсан юм. Тийнхүү бид
Ромд хүрч ирлээ. Бидний тухай сонссон ах дүүс биднийг угтахаар Аппиу Форум
болон «Гурван дэнбуудал»д хүртэл ирсэн байлаа. Паул тэднийг хараад Бурханд
талархаж зориг оров.
Биднийг Ромд ирэхэд Паулыг харгалзагч цэргийн хамт тусдаа амьдрахыг
зөвшөөрчээ.
Гурван хоногийн дараа тэр иудейчүүдийн тэргүүлэгч хүмүүсийг дуудуулж
цуглуулав. Тэднийг цугласны дараа тэр тэдэнд ингэж хэлэв.
— Ах дүү нар аа! Би өөрийн ард түмэн болон эцэг өвгөдийнхөө ѐс заншлын эсрэг юу
ч хийгээгүй атлаа ялтан болж, Иерусалимаас ромчуудын гарт тушаагдав. Тэд
намайг байцаан шалгаад надад үхэх ял оноох ямар ч шалтгаан байхгүй байсан тул
суллан тавих хүсэлтэй байлаа. Гэвч иудейчүүд эсэргүүцсэн тул би Цезарьт давж
заалдахаар аргагүйн эрхэнд шаардсан нь өөрийн ард түмний эсрэг ямар нэгэн ял
буруутгалыг тулгах гэсэн хэрэг биш байв. Үүний учир би та бүхэнтэй уулзаж
ярилцахыг хүссэн бөгөөд учир нь Израилийн найдварын төлөө би энэхүү гинжээр
гинжлэгдсэн билээ гэхэд тэд түүнд
— Бид таны талаар ямар ч захиа Иудейгээс аваагүй. Ах дүү нараас нэг нь ч энд ирж
таны тухай ямар нэг муу зүйлийг ярьж дуулгаагүй. Бид танаас бодол санааг чинь
сонсмоор байна. Харин тэр бүлэглэлийн тухайд гэвэл хаа сайгүй л түүнийг
эсэргүүцэн ярьдгийг бид мэднэ гэв.
Ингээд тэд түүнтэй өдөр болзож, түүний байсан газар олуулаа цуглахад Паул
өглөөнөөс үдэшболтол тэдэнд Бурханы хаанчлалын тухай гэрчлэн, Есүсийн тухай
тэдэнд итгүүлэхийг хичээж, Мосегийн Хуулиас болон эш үзүүлэгчдийн номоос ярьж
тайлбарлав. Яригдсан зүйлд зарим нь итгэж, зарим нь итгэсэнгүй. Тэд өөр
хоорондоо санал зөрөлдөн тарж эхлэхэд Паул тэдэнд хандан үг хэлэв.
— Ариун Сүнс эш үзүүлэгч Исаиагаар дамжуулан та нарын эцэг өвгөдөд зөв хэлсэн
юм.
"Энэ ард түмэнд очиж хэлтүгэй. Та нар сонссоор байх боловч ойлгохгүй. Та нар
харсаар байх боловч ухамсарлахгүй.
Учир нь энэ ард түмний зүрх хатуурч, Чихээрээ арай ядан сонсох агаад тэд нүдээ
аньжээ.
Эс тэгвэл тэд нүдээрээ харж, чихээрээ сонсож, Зүрхээрээ ухаарч, эргэчих вий, Энэ
нь Би тэднийг эдгээчих вий" гэсэн байдаг. Иймээс Бурханы энэхүү аврал Харь
үндэстнүүдэд илгээгдсэн бөгөөд тэд ч сонсох болно гэдгийг та нар мэдэгтүн. Паул
эдгээр үгсийг хэлсэнд, иудейчүүд тарах зуураа, хоорондоо үлэмж марган байв.
Ийнхүү Паул өөрийн хөлсөлсөн байранд бүтэн хоѐр жил амьдарч өөр уруу нь
ирсэн бүгдийг элэгсэгээр хүлээн авч Бурханы хаанчлалыг тунхаглан, Эзэн Есүс
Христийн тухай ил тод чөлөөтэйгөөр сургаж байлаа.





Христ Есүсийн боол, элч болохоор дуудагдаж, Бурханы сайн мэдээний төлөө
тусгаарлагдсан Паулаас Бурхан эш үзүүлэгчдээрээ дамжуулан Ариун Судруудад
урьдаас амласан тэрхүү сайн мэдээ нь Түүний Хүүгийн тухай юм. Тэр нь махан
биеэр Давидын үр удмаас төрсөн бөгөөд ариун байдлын Сүнсээр үхэгсдээс
амилуулагдсанаар хүч дотор Бурханы Хүү гэж тодорхойлогдсон бидний Эзэн Есүс
Христ мөн. Бид Түүний нэрийн төлөө бүх Харь үндэстний дунд итгэлийн
дуулгавартай байдлыг бий болгохын тулд Түүгээр дамжуулан нигүүлсэл болон
элчийн үүргийг хүлээн авсан билээ. Тэдний дунд та нар ч бас Есүс Христийнх
болохоор дуудагдсан Ромд буй ариун хүмүүс байхаар дуудагдсан Бурханы
хайртай бүх хүмүүст; Бидний Эцэг Бурхан ба Эзэн Есүс Христээс нигүүлсэл ба амар
тайван нь та нарт байх болтутай.
Юуны өмнө, та бүгдийн төлөө би Есүс Христээр дамжуулан Бурхандаа талархаж
байна. Яагаад гэвэл та нарын итгэл бүх ертөнц даяар тунхаглагдаж байна. Түүний
Хүүгийн сайн мэдээний дотор миний сүнсээрээ үйлчилдэг Бурхан та нарыг хэр их
тасралтгүй дурсдгийг маань гэрчилнэ.
Залбирахдаа үргэлж Бурханы хүслээр одоо л нэг та нар дээр очих завшаан
олдоосой гэж гуйдаг. Учир нь та нарыг бат болгохын тулд сүнслэг зарим бэлгийг
та нартай хуваалцах гэсэндээ би та нарыг харахыг ихэд хүсдэг. Өөрөөр хэлбэл,
та нарын дунд байхдаа бидний хэн хэн нь нөгөөгийнхөө, би та нарын, та нар миний
итгэлээр хамтдаа зоригжих юм. Ах дүү нар аа, бусад үндэстнүүдийн дунд олсны
адил зарим үр дүнг та нарын дунд олохын тулд би олон удаа та нар уруу очих
санаатай байсан боловч одоог хүртэл саад тотгортой байсныг та нар мэдээгүй
байхыг би хүсэхгүй байна. Грекчүүд болон бусад үндэстнүүд, мэргэн болон мунхаг
хүмүүсийн хэн хэнд нь би ертэй. Тиймд миний хувьд, Ромд байгаа та нарт ч мөн
сайн мэдээг тунхаглахыг маш их хүсэж байна.
Би сайн мэдээнээс ичихгүй. Яагаад гэвэл тэр нь итгэгч хүн бүрийг, юуны түрүүнд
Иудей, мөн түүнчлэн Грек хүнийг авралд хүргэх Бурханы хүч мөн. Бурханы
хүртээх зөвт байдал нь сайн мэдээний дотор илчлэгдсэн бөгөөд итгэлээс итгэлд
хүргэдэг. Учир нь «Зөвт хүн итгэлээр амьдарна» гэж бичигдсэн байдаг.
Бурханы уур хилэн үнэнийг зөвт бусаар нуун дарагч хүмүүсийн аливаа бурханлаг
бус ба зөвт бус байдлын эсрэг тэнгэрээс илчлэгддэг. Учир нь Бурханы тухай
мэдэж болох зүйл тэдний дунд илэрхий байдаг юм. Учир нь Бурхан тэдэнд ил
болгосон аж. Ертөнц бүтээгдсэнээс хойш Түүний үл үзэгдэх чанарууд, Түүний
мөнх хүч ба бурханлаг төрх нь бүтээгдсэн зуйлсээр дамжуулан ойлгогдон, илэрхий
харагдаж байгаа. Иймээс тэдэнд шалтаг байхгүй. Яагаад гэвэл тэд Бурханыг
мэдсэн атлаа Бурхан хэмээн Түүнийг алдаршуулсан ч үгүй, Түүнд талархал өргөсөн
ч үгүй. Харин тэд бодол санаандаа хоосорч, мунхаг зүрх сэтгэл нь харанхуй болжээ.
Мэргэн гэж хэлдэг атлаа тэд мунхаг болсон бөгөөд үл муудагч Бурханы алдрыг
мууддаг хүн, шувууд, дөрвөн хөлт амьтад хийгээд мөлхөгчидтэй адил дүрээр
сольжээ.
Иймээс Бурхан тэднийг өөрсдийнхөө дунд бие биесээ гутааг гэж зүрх сэтгэлийнх
нь хүсэл тачаалыг цэвэр бус байдалд тушаав. Яагаад гэвэл, тэд Бурханы үнэнийг
худал хуурмагаар сольж, үүрд магтагдах Бүтээгчийн оронд бүтээлд нь мөргөн,
үйлчилжээ. Амен.
Ийм учраас Бурхан тэднийг гутамшигт хүсэл тачаалд нь тушаажээ. Тэдний
эмэгтэйчүүд бэлгийн төрөлх харьцааг төрөлх бусаар сольцгоожээ. Түүнчлэн мөн
эрчүүд нь эмэгтэй хүнтэй бэлгийн төрөлх харьцаатай байхаа орхиод, нэг нэгэндээ
тэмүүлэх хүсэлдээ шатаж, эрчүүд эрчүүдтэйгээ ичгүүрт зүйлийг үйлдэж, өөрсдийн
алдааны зохих цээрлэлийг өөрсөддөө хүртэж байна.
Тэд Бурханыг мэдэх нь зохистой гэж үзээгүй шиг, Бурхан тэднийг ѐс суртахуунгүй
оюун санаанд тушаав. Тэд хийх ѐсгүй зүйлсийг үйлдэх болсон бөгөөд бүхий л
зөвт бус байдал, хорон муу, шунал, бузар булайгаар дүүрэн, атаа жөтөө, аллага,
хэрүүл, заль мэх, хар санаагаар дүүрэн байж хов жив яригчид, гүтгэгчид,
Бурханыг үзэн ядагчид, дээрэлхүү, их зантай, сагсуу, хорон мууг санаачлагчид, эцэг
эхдээ дуулгаваргүй, ухваргүй, найдваргүй, үл хайрлагч, өршөөл үзүүлдэггүй
хүмүүс болсон байна. Ийм зүйлсийг үйлдэгч нь үхвэл зохино гэсэн Бурханы
зарлигийг тэд мэддэг хэрнээ өөрсдөө үйлдээд зогсохгүй, харин бусдыг үйлдэхэд нь
сайшаадаг ажээ.

Тиймээс шүүдэг хүн бүр ээ, танд шалтаг байхгүй. Учир нь бусдыг шүүдгээрээ та
өөрийгөө ялладаг. Яагаад гэвэл шүүдэг та мөн л эдгээрийг үйлддэг шүү дээ. Харин
ийм зүйлсийг үйлддэг хүмүүс дээр буух Бурханы шүүлт нь үнэний дагуу байдгийг бид
мэднэ. Ийм зүйлсийг үйлддэг хүмүүсийг шүүдэг атлаа өөрөө мөн л тэдгээрийг
үйлддэг хүн ээ, та Бурханы шүүлтээс мултарна гэж бодож байна уу? Эсвэл та
Бурханы энэрэл өөрийг чинь гэмшүүлдэг гэдгийг мэдэлгүй, Түүний энэрэл,хүлцэл ба
тэвчээрийн баяныг басамжлах уу? зхарин та өөрийн хатуу байдал, гэмшдэггүй зүрх
сэтгэлээсээ болж уур хилэн ба Бурханы зөв шүүлтийн илчлэлтийн өдөр байх
хилэгнэлийг өөр дээрээ хурааж байна. Бурхан хүн бүрд үйлсийнх нь дагуу хариут
өгнө. Сайныг үйлдэхдээ тэвчээртэйгээр алдар, хүндэтгэл болон мөхөшгүй байдлыг
хайдаг хүмүүст мөнх амь өгнө. Харин хувиа хичээгч, үнэнийг дагадаггүй, харин зөв
бусыг дагадаг хүмүүст уур хилэн ба хилэгнэл буулгана. Бузар мууг үйлдэгч хүн
бүрийн дээр цөхрөл, зовлон байх болно. Юуны түрүүнд энэ нь Иудей, мөн түүнчлэн
Грек хүмүүст байна. Харин сайныг үйлдэгч хүн бүрд алдар, хүндэтгэл ба амар
тайван нь байх болно. Юуны түрүүнд энэ нь Иудей мөн түүнчлэн Грек хүмүүст байна.
Бурханд ялгаварлах үзэл байдаггүй. Хуулыүйгээр нүгэл үйлдсэн бүх хүн мөн
Хуульгүйгээр мөхөх болно. Хуулийн доор нүтэл үйлдсэн бүх хүн Хуулиар шийтгэгдэх
болно. Учир нь Хуулийг сонсогчид нь Бурханы өмнө зөв байх бус, харин Хуулийг
биелүүлэгчид нь зөвтгөгдөх болно. Харь үндэстнүүд Хуульгүй боловч төрөлх
байдлаараа Хуулийн зүйлсийг үйлдвэл, Хуульгүй боловч тэдгээр нь өөрсдөд нь
хууль болдог. Хуулийн шаарддаг үйлс нь тэдний зүрх сэтгэлд бичигдсэнийг тэд
харуулдаг. Тэдний мөс чанар ч хамт гэрчилж, тэдний бодол санаа ч нэг нэгнээ
буруутгадаг, эсвэлөмгөөлдөг. Миний сайн мэдээний дагуу, энэ нь Бурхан
хүмүүсийн нууц зүйлсийг Христ Есүсээр шүүх өдөрт болно.
Хэрэв та Иудей хэмээх нэр зүүж, Хуульд найдан, Бурханаар сайрхдаг агаад Хуулиас заалгаснаар Түүний хүслийг мэдэн, онц сайн юмсыг таньдаг юм бол, мөн
Хууль дотор мэдлэгийн болон үнэний цогцтой гээд, сохруудын газарч, харанхуйд
байдаг хүмүүсийн гэрэл, мунхаг хүмүүсийн сургагч, балчир хүмүүсийн багш гэж
өөртөө итгэлтэй байдаг юм бол, тэгвэл бусдад заагч та өөртөө заадаггүй юм уу?
Хулгай бүү хий гэж номлодог та өөрөө хулгай хийдэг юм уу? Бүү завхайр гэж
ярьдаг та өөрөө завхайрдаггүй юм уу? Шүтээнүүдийг жигшдэг та өөрөө сүмүүдийг
тонодог юм уу? Хуулиар сайрхагч та өөрөө Хуулийг зөрчсөнөөрөө Бурханыг
гутаадаг юм уу? Учир нь «Бурханы нэр та нараас болж Харь үндэстнүүдийн дунд
доромжлогддог» гэж бичигдсэн байдаг. Хэрэв та Хуулийг биелүүлбэл хөвч
хөндөлт нь тустай ажээ. Харин та Хуулийг зөрчигч нь мөн бол таны хөвч хөндөлт
чинь хөвч хөндөлт биш болдог. Тиймээс хэрэв хөвч хөндүүлээгүй хүн Хуулийн
шаардлагуудыг сахивал тэр хүнийг хөвч хөндүүлээгүй бус, харин хөвч хөндүүлсэн
гэж үзэх бус уу? Хөвч хөндөлтийг биедээ хийлгээгүй хүн хэрэв Хуулийг сахивал,
Хуулийн үсэг болон хөвч хөндөлттэй атлаа Хуулийг зөрчигч таныг шүүх бусуу? Учир нь гаднах байдлаараа иудей нь иудей хүн биш бөгөөд махан биеийн гаднах
хөвч хөндөлт нь ч хөвч хөндөлт биш. Харин доторх байдлаараа иудей нь иудей
хүн мөн. Үсгээр бус, Сүнсээр хийлгэсэн зүрх сэтгэлийн хөвч хөндөлт нь хөвч хөндөлт
мөн. Тэр хүний магтаал нь хүнээс бус, харин Бурханаас ирдэг юм.

Иймээс иудей хүний давуу тал, эсвэл хөвч хөндөлтийн ашиг нь юу вэ? Аль ч
талаараа үлэмж их юм. Бүхнээс өмнө, Бурханы үгс тэдэнд даатгагдсан билээ. Зарим нь итгээгүй бол яах вэ? Тэдний итгэлгүй байдал Бурханы итгэмжит байдлыг
хүчингүй болгоно гэж үү? Бүү ийм байх болтугай! Хүн бүр худалч байсан ч Бурхан
нь үнэн байг. Энэ тухай«Та Өөрийн үгсээрээ зөвтгөгдөөсэй.
Та шүүгдэхдээ ялаасай» гэж бичигджээ. Хэрэв бидний зөв бус нь Бурханы зөвийг
харууддаг юм бол, бид юу хэлэх билээ? Уур хилэн буулгагч Бурхан нь зөв биш гэж
үү? Би хүний ѐсоор ярьж байна. Бүү ийм байх болтугай! Тийм бол Бурхан
ертөнцийг яаж шүүх юм бэ? Хэрэв миний худал үгээр Бурханы үнэн нь Өөрийнх нь
алдар дотор бялхдаг юм бол яагаад би одоо ч гэсэн нүгэлтэн адил шүүгддэг билээ?
«"Сайныг гаргахын тулд мууг үйлдэцгээе" гэж ярьж болохгүй гэж үү? Зарим нь
биднийг ингэж ярьдаг хэмээн гүтгэн хэлдэг. Тэдний шийтгэл нь шударга юм.
Тэгвэл яах вэ? Бид тэднээс давуу юм уу? Огт үгүй. Иудейчүүд болон грекчүүд бүгд
нүгэл дор байдаг гэж бид урьд нь ял тулгасан юм. Энэ нь ингэж
бичигдсэнчлэн,«Зөвт хүн алга. Ганц ч алга.
Ухаардаг хүн алга. Бурханыг хайдаг хүн алга.
Бүгд гажиж, цөмөөрөө хэрэщээгүй болжээ. Сайныг үйлддэг хүн алга. Бүр ганц ч
алга».
«Тэдний хоолой нь онгорхой булш юм. Тэд хэлээрээ хуурч мэхэлдэг». «Тэдний
уруул доор могойн хор бий».
«Тэдний ам хараал болон гашуун үгээр дүүрэн аж».
«Тэдний хөл цус урсгахдаа түргэн, тэдний замд сүйрэл болон гай гамшиг бий.
Тэд амар амгалангийн замыг мэдэхгүй».
«Тэдний нүдний өмнө Бурханаас эмээх айдас үгүй»Хуулийн хэлж байгаа
болгон нь Хуулийн доор байгч хүмүүст хандан ярьдаг гэдгийг бид мэддэг. Ингэснээр
ам болгон таглагдаж, ертөнц даяараа Бурханы өмнө буруутгагдах болно. Яагаад
гэвэл ямар ч махан бие Хуулийн үйлсээр Түүний өмнө зөвтгөгдөхгүй. Хуулиар
нүглийн мэдлэг ирдэг юм.
Харин эдүгээ Бурханы зөв нь Хуулиас ангид илэрхийлэгдэв. Үүнийг Хууль ба Эш
үзүүлэгчид гэрчилсэн юм. Есүс Христэд итгэх итгэлээр Бурханы зөв нь итгэгч бүх
хүмүүст байна. Ялгаварлал байхгүй. Бүгд нүгэл үйддсэнээр Бурханы алдарт
хүрдэггүй, харин Христ Есүс доторх золилтоор дамжуулан Түүний нигүүлслээр
үнэгүй зөвтгөгдсөн билээ. Түүний цусанд итгэх итгэлээр дамжуулан Бурхан
Түүнийг эвлэрүүлэл гэж нийтэд харуулав. Ингэсэн нь Бурхан урьд нь үйлдэгдсэн
нүглүүдийг тэвчин өнгөрүүлсэн учраас Өөрийнхөө зөвийг илэрхийлэхийн тулд
байсан бөгөөд Тэр Өөрөө зөв байж, Есүст итгэгч хүнийг зөвтгөгч байхын төлөө
эдүгээ цагт Өөрийнхөө зөвийг илэрхийлэхийн тулд байсан юм. Тэгвэл сайрхал
хаана байна? Энэ нь зайлуулагджээ. Ямар хуулиар вэ? Үйлсийнх үү? Үгүй. Харин
итгэлийн хуулиар ажээ. Учир нь хүн Хуулийн үйлсээс ангид, итгэлээр зөвтгөгддөг
гэж бид үздэг. Эсвэл Бурхан зөвхөн иудейчүүдийнх юм гэж үү? Тэр мөн Харь
үндэстнүүдийнх биш гэж үү? Тийм ээ, Тэр бас Харь үндэстнүүдийнх мөн. Хөвч
хөндүүлснийг нь ч итгэлээр, хөвч хөндүүлээгүйг нь ч итгэлээр зөвтгөх Бурхан бол
үнэндээ ганц болой.
Тэгвэл бид итгэлээрээ Хуулийг хүчингүй болгох уу? Бүү ийм байх болтугай! Харин
ч, бид Хуулийг тогтоодог.

Тиймд махан биеэрээ бидний өвөг болсон Абрахам юут олсон гэж бид хэлэх вэ? Хэрэв Абрахам үйлсээрээ зөвтгөгдсөн болтэр сайрхах юмтай. Гэхдээ Бурханы өмнө
биш. Сударт юу гэж байна вэ? «Абрахам Бурханд итгэсэн. Энэ нь түүнийг зөвд
тооцуулсан байна» гэдэг. Ажил хийдэг хүний хувьд цалин нь өглөг бус, харин
төлбөр гэж тооцогддог. Харин ажил хийдэггүй боловч, бурханлаг бус хүнийг
зөвтгөдөг Түүнд итгэдэг хүний хувьд итгэл нь зөвд тооцогддог. Түүнчлэн Давид бас
үйлсгүйгээр Бурханд зөв хэмээн тооцогдсон хүний ивээгдсэнийг ийнхүү хэлжээ.
«Хууль бус явдал нь уучлагдаж, Нүглүүд нь далдлагдсан хүмүүс ерөөлтэй.
Эзэн нүглийг нь огт үл тооцох тэр хүн ерөөлтэй» гэжээ. Тэгвэл энэ ерөөл нь хөвч
хөндүүлсэн хүмүүст хамаатай юу? Эсвэл хөвч хөндүүлээгүй хүмүүст бас хамаатай
юм уу? Учир нь бид «Итгэл нь Абрахамыг зөвд тооцуулсан» гэж ярьдаг. Тийм бол
энэ нь яаж тооцуулсан юм бэ? Хөвч хөндүүлсэн байхдаа юм уу, эсвэл хөвч
хөндүүлээгүй байхдаа юм уу? Хөвч хөндүүлсэн байхдаа биш, хөвч хөндүүлээгүй
байхдаа юм. Абрахам хөвч хөндүүлээгүй үедээ итгэлийн зөвийн тамгаар хөвч
хөндөх ѐслолын тэмдгийг хүлээн авчээ. Тэр хөвч хөндүүлэлгүй итгэх бүх хүмүүсийн
эцэг нь болж, тэднийг зөвд тооцуулахын тулд ингэжээ. Мөн хөвч хөндүүлээд
зогсохгүй, бас хөвч хөндүүлээгүй байхад нь бидний эцэг Абрахамд байсан итгэлийн
мөрөөр мөшгөгч хүмүүст хөвч хөндөлтийн эцэг болов.
Учир нь ертөнцийн өв залгамжлагч байх болно хэмээн Абрахамд болон түүний үр
удамд өгөгдсөн амлалт нь Хуулиар бус, харин итгэлийн зөвт байдлаар байсан аж. Учир нь хэрэв Хуулиар байгсад нь өв залгамжлагчид юм бол, итгэл нь хоосон
болгогдсон бөгөөд амлалт устгагдсан юм. Учир нь Хууль уур хилэнг авчирдаг.
Харин хаана хууль байхгүй байна, тэнд бас зөрчил гэж байхгүй. Тиймээс
нигүүлслийн дагуу байхын тулд тэр амлалт нь итгэлээр ирдэг. Ингэснээр тэрхүү
амлалт нь бүх үр удамд, зөвхөн Хуулийн үр удамд төдийгүй, мөн Абрахамын
итгэлийн үр удамд ч баталгаатай байх юм. Абрахам бол (Энэ нь «Би чамайг олон
үндэстний эцэг болгосон» гэж бичигдсэнчлэн ажээ) үхэгсдэд амь өгөгч, байхгүйг
байгаагаар дуудагч, өөрийн итгэсэн Бурханы өмнө бид бүгдийн эцэг юм. «Чиний
үр удам ийм болно» гэж урьд нь айлдсан ѐсоор тийнхүү олон үндэстний эцэг
болохын тулд тэр найдах аргагүй үед найдан итгэсэн. Тэр зуугаад насалсан тул
биеийнхээ бараг үхсэнийг болон Сарагийнх нь умай үхмэл болсныг мэдсэн хэдий ч
итгэлээр дорой болсонгүй. Харин Бурханы амлалтын талаар тэр үл итгэн
тээнэгэлзэлгүй, харин ч итгэлээр хүчирхэгжихдээ Бурханд алдрыг нь өргөн, Бурхан амласнаа биелүүлэх чадвартай гэдэгт бүрэн итгэлтэй байлаа. Тиймээс
энэ нь түүнийг зөвт байдалд тооцуулсан ажээ. «Тэр зөвт байдалд тооцогдсон»
гэж бичигдсэн нь зөвхөн түүний төлөө бус, бидний Эзэн Есүсийг үхэгсдээс
амилуулсан Түүнд итгэж, зөвт байдалд тооцогдох мөн бидний төлөө билээ. Есүс
бидний нүгэл хилэнцээс болж тушаагдсан бөгөөд бидний зөвтгөлийн төлөө
амилуулагдсан юм.

Тиймээс итгэлээр зөвтгөгдсөн бид бидний Эзэн Есүс Христээр дамжуулан
Бурхантэй эвлэрсэн билээ. Мөн дотор нь зогсдог энэхүү нигүүлсэл уруу бид
Түүгээр дамжуулан итгэлээр орох боломжтой болсон бөгөөд бид Бурханы алдрын
найдварт баярладаг. Түүгээр ч барахгүй, мөн зовлонтойдоо баярладаг. Учир нь
зовлон зүдгүүр нь тэвчээрийг, тэвчээр нь туршлагатай байхыг, туршлагатай байх
нь найдварыг төрүүлдэг. Найдвар нь урам хугалдаггүй. Учир нь бидэнд өгөгдсөн
Ариун Сүнсээр дамжуулан Бурханы хайр бидний зүрхэнд цутгагдсан байдаг. Биднийг сул дорой байх үед, Христ тогтоосон цагт бурханлаг бус хүмүүсийн өмнөөс
үхсэн билээ. Зөвт хүний төлөө хэн нэгэн хүн бараг үхэхгүй. Харин сайн хүний төлөө
бол хэн нэгэн хүн үхэхээр зүрхэлж магадгүй юм. Гэвч биднийг нүгэлтнүүд байхад л
Христ бидний төлөө үхсэн. Үүгээрээ Бурхан биднийг хайрлах хайраа харуулсан юм. Тиймд эдүтээ Түүний цусаар зөвтгөгдсөн бид тэр тусмаа Түүгээр дамжуулан уур
хилэнгээс ч аврагдах болно. юУчир нь хэрэв бид дайснууд байхдаа Хүүгийнх нь
үхлээр Бурхантай эвлэрүүлэгдсэн юм бол, тэр тусмаа бид Түүний амиар аврагдах
болно. Зөвхөн үүнд ч биш, мөн Бурханы дотор бидний Эзэн Есүс Христээр
дамжуулан баярлан хөөрдөг. Түүгээр бид эдүгээ эвлэрлийг авав.
Тиймээс нүгэл нь ганц хүнээр ертөнцөд орсны адил үхэл нь нүглээр дамжуулан
орж ирэв. Тэрчлэн бүгд нүгэл үйлдсэн тул бүх хүмүүст үхэл тархав. Учир нь
Хуулиас өмнө ертөнцөд нүгэл байсан. Гэвч хэрэв хууль байхгүй бол нүгэл нь нүгэл
хэмээн тооцогдохгүй. Гэсэн хэдий ч үхэл нь Адамаас Мосе хүртэл ноѐрхсон
төдийгүй, ирэх байсан Түүний дүрс болох Адамын гэм буруутай адил байдлаар
нүглийг үйлдээгүй хүмүүс дээр ч ноѐрхож байсан ажээ.
Харин үнэгүй бэлэг бол алдаа зөрчилтэй адилхан биш. Учир нь хэрэв ганц хүний
алдаа зөрчлөөс болж олон хүн үхсэн бол, тэгэх тусмаа Бурханы нигүүлсэл болон
Есүс Христ гэгч ганц Хүний нигүүлслээр ирэх бэлэг нь олон хүнд бялхагдсан юм. Бэлэг нь нүгэл үйлдсэн ганц хүнээр дамжуулан ирсэн зүйлтэй адилхан биш. Учир нь
нэг талаас, нэг аддаа зөрчлийг дагалдан шүүлт нь ирж, ялд унагасан бол, нөгөө
талаас олон алдаа зөрчлийг дагалдан үнэгүй бэлэг нь ирж, зөвтгөлд хүргэсэн билээ.
Учир нь хэрэв ганц хүний алдаа зөрчлөөс болж ганц хүнээр дамжуулан үхэл
ньноѐрхсон бол, тэгэх тусмаа нигүүлслийн баялгийг болон зөвт байдлын бэлгийн
бялхалыг хүлээн авагсад нь Есүс Христ гэгч ганц Хүнээр дамжуулан амь дотор
ноѐрхоно. Тиймээс нэг алдаа зөрчлөөс болж бүх хүмүүс ялд унасны адил, ийнхүү
нэг зөвт үйлээс болж бүх хүмүүс амийн зөвтгөлд хүрэв. Учир нь ганц хүний
дуулгаваргүй байдлаас болж олон хүн нүгэлтэн болгогдсоны адил түүнчлэн ганц
Хүний дуулгавартай байдлаар олон хүн зөвт болгогдоно. Алдаа зөрчил ихэссэн
байхын тулд Хууль орж ирсэн. Гэвч хаана нүгэл ихэссэн байна, тэнд нигүүлсэл улам
илүү бялхсан юм. Ингэснээр нүгэл нь үхлээр ноѐрхсончлон, нигүүлсэл нь бидний
Эзэн Есүс Христээр дамжуулан мөнх аминд хүргэх зөвт байдлаар ноѐрхох юм.

Тэгвэл бид юу гэж хэлэх вэ? Нигүүлсэл нь ихсэхийн тулд бид нүгэл дотор байсаар
байх уу? Бүү ийм байх болтугай! Нүгэдд үхсэн бид, цаашид түүн дотроо хэрхэн
амьдрах вэ? Эсвэл Христ Есүс уруу баптисм хүртсэн бид цөмөөрөө Түүний үхэл
уруу баптисм хүртсэн гэдгийг та нар мэдэхгүй гэж үү? Тиймд Эцэгийн алдраар
Христ үхэгсдээс амилуулагдсаны адил, бид мөн шинэ амийн дотор явахын тулд үхэл
уруу баптисм хүртсэнээр Түүнтэй хамт оршуулагдсан юм. Учир нь, хэрэв бид
Түүний үхэлтэй адил байдалд холбогдсон юм бол, мэдээж бас Түүний амилалттай нь
ч холбогдох болно. Ингэхдээхойшид биднийг нүгэлд боолчлуулалгүй, нүглийн
биеийг маань хүчингүй болгохын тулд бидний хуучин хүн нь Түүнтэй хамт
цовдлогдсоныг бид мэддэг. 'Учир нь үхсэн нэгэн нь нүглээс чөлөөлөгдсөн. Хэрэв
бид Христтэй хамт үхсэн бол, мөн Түүнтэй хамт амьдрах болно гэдэгтээ бид итгэдэг.
Христ үхэгсдээс амилуулагдсан тул дахиж хэзээ ч үхэхгүйг бид мэднэ. Үхэл
цаашид Түүнийг захирахгүй. Учир нь Түүний үхсэн үхлийн хувьд, Тэр нэг удаа
нүгэлд үхсэн бөгөөд харин Түүний амьдардаг амьдралын хувьд, Тэр Бурханд
амьдардаг. Түүнчлэн та нар өөрсдийгөө нүгэлд үхсэн боловч Бурханд Христ
Есүсээр амьд байгаа гэж тооц.
Тиймээс биеийнхээ тачаангуй хүслүүдэд дуулгавартай байх ѐстой хэмээдэг
үхлийн биед чинь нүгэл бүү ноѐрхог. Биеийнхээ эрхтнүүдийг зөвт бус байдлын
зэвсэг болгон нүгэлд бүү өргө. Харин Бурханд өөрсдийгөө үхэгсдээс амьд болгогсод
мэт, мөн биеийнхээ эрхтнүүдийг зөвт байдлын зэвсэг болгон Бурханд өргө. Учир
нь нүгэл та нарыг захирахгүй. Яагаад гэвэл та нар хуулийн дор байгаа бус, харин
нигүүлслийн дор байдаг.
Тэгвэл яах вэ? Бид хуулийн дор бус, харин нигүүлслийн дор байдаг учраас нүгэл
үйлдэх үү? Бүү ийм байх болтугай! Та нар өөрсдийгөө дуулгавартай байхаар боол
болгон хэн нэгэнд өгөхдөө, үхэлд хүргэх нүтлийн ч бай, эсвэл зөвт байдалд хүргэх
дуулгавартай байдлын ч бай, дагах нэгнийхээ боол нь болдгоо мэдэхгүй гэж үү? Харин Бурханд талархал нь байг. Учир нь та нар нүглийн боолууд байсан боловч та
нар өөрсдөд чинь өгөгдсөн уг сургаалын хэв маягт зүрхнээсээ дуулгавартай болж, нүглээс чөлөөлөгдөн зөвт байдлын боолууд болсон. Та нарын махан бие сул
дорой тул би хүний ѐсоор хэлье. Та нар өөрсдийн эрхтнүүдийг ѐс бус явдалд хүргэх
цэвэр бус, ѐс бус байдалд боол болгон өргөснийхөө адил түүнчлэн одоо өөрсдийн
эрхтнүүдээ ариусгалд хүргэх зөвт байдалд боол болгон өргө. Учир нь та нар
нүглийн боол байхдаа зөвт байдлаас чөлөөтэй байжээ. Тэгэхэд та нар одоо ичиж
байгаа зүйлсээс ямар үр жимс авсан бэ? Учир нь тэдгээр зүйлсийн төгсгөл бол үхэл
болой. Харин одоо нүглээс чөлөөлөгдсөн бөгөөд Бурханд боолчлогдсон та нарт
ариусгалд хүрэх үр жимс авдаг. Төгсгөл нь мөнх амь болой. Учир нь нүглийн хөлс
бол үхэл, харин Бурханы бэлэг бол бидний Эзэн Христ Есүс доторх мөнх амь мөн.

Ах дүү нар аа (хуулийг мэддэг хүмүүст би хэлж байна), хууль нь хүнийг амьд
байхад л хүнийг захирдаг гэдгийг та нар мэдэхгүй гэж үү? Учир нь гэрлэсэн эмэгтэй
нөхрийгөө амьд байх үед нь нөхөртэйгөө хуулиар холбогддог. Харин хэрэв нөхөр нь
нас барвал тэр эмэгтэй нөхрийн талаарх хуулиас чөлөөлөгдөх аж. Тиймээс
нөхрийгөө амьд байхад нь, тэрэмэгтэй өөр эртэй холбогдвол түүнийг завхай эм гэнэ.
Харин хэрэв нөхөр нь нас барвал тэр эмэгтэй хуулиас чөлөөлөгдөнө. Ингэснээр
тэрээр өөр эртэй холбогдсон ч тэр завхай эм биш юм. Тийм учраас ах дүү нар
минь, та нар Христийн биеэр дамжуулан Хуульд үхсэн. Ингэснээр Бурханы төлөө
бид үр жимс гаргахын тулд үхэгсдээс амилсан өөр Нэгэнтэй та нар холбогдох юм. Учир нь биднийг махан биеийн дотор байхад Хуулиар сэргээгдсэн нүгэлт хүсэл
тачаалууд үхэлд хүргэх үр жимс ургуулахын тулд бидний эрхтнүүдэд ажиллаж
байсан. Харин бид юугаар хүлэгдсэн, түүндээ үхэн эдүгээ бид Хуулиас
чөлөөлөгдсөн. Ингэснээр бид үсгийн хуучрал дотор биш, харин Сүнсний шинэлэг
байдал дотор үйлчилдэг.
Тэгвэл бид юу ярих вэ? Хууль нь нүгэл үү? Бүү ийм байх болтугай! Гэхдээ Хуулиар
биш бол би нүглийг мэдэхгүй байх байсан. Учир нь хэрэв Хууль «Бүү шунахайр» гэж
хэлээгүй байсан бол би шунахайрлыг мэдэхгүй байх байсан. Харин нүтэл
тушаалаар шалтаглаж миний дотор зүсэн бүрийн шунахайрлыг төрүүлсэн. Учир нь
Хуулиас ангид бол нүгэл нь үхмэл юм. Нэгэн цагт би Хуульгүйгээр амьдарч байв.
Харин тушаал ирснээр нүгэл амьдарч, би үхсэн. Аминд хүргэх байсан энэхүү
тушаал нь үхэлд хүргэдгийг би мэдэв. Учир нь нүгэл тушаалаар шалтаглаж
намайг мэхэлсэн бөгөөд намайг тушаалаар алсан. Тиймээс Хууль бол ариун
бөгөөд тушаал ч ариун, зөвт бөгөөд сайн юм. Тиймд юу нь сайн, тэр нь надад
үхлийн шалтгаан болсон уу? Бүү ийм байх болтутай! Харин юу нь сайн, түүгээр
дамжуулан миний үхлийн шалтгаан болсноор нүтэл нь нүгэл гэж харагдахын тулд,
тушаалаар дамжуулан нүгэл нь туйлын нүгэлт болохын тулд нүгэл нь үхэл болсон.
Учир нь Хууль бол сүнслэг гэдгийг бид мэддэг. Харин би махан биетэй бөгөөд
нүтлийн боолчлолд худалдагдсан. Би юу үйлдэж байгаагаа өөрөө ч ойлгодоггүй.
Учир нь би хийх хүсэлтэй зүйлээ хийдэггүй, харин үзэн яддаг зүйлээ хийж байна. Хэрэв би өөрийн хүсдэггүй зүйлээ хийдэг юм бол, Хуулийг сайн гэдгийг өөрөө
зөвшөөрч буй юм. Харин эдүгээ цаашид би биш, харин миний дотор оршин байгч
нүтэл нь үүнийг үйлддэг юм. Учир нь миний дотор буюу миний махан биед ямар ч
сайн зүйл байдаггүйг би мэддэг. Учир нь хүсэл нь миний дотор байвч, харин сайныг
хийх нь үгүй. Би өөрийн хүсдэг сайныг хийдэггүй, харин хүсдэггүй бузар муугаа
хэрэгжүүлдэг. Хэрэв би өөрийн хүсдэггүй зүйлээ хийж байгаа бол цаашид би биш,
харин миний дотор оршин байгч нүгэл нь үүнийг үйлддэг. Ингээд сайныг
үйлдэхийг хүсдэг миний дотор бузар муу нь байдаг гэсэн хуулийг би олж мэдлээ. Би доторх хүнийхээ хувьд Бурханы хуульд баярладаг. Гэвч миний эрхтнүүдэд өөр
хууль байдаг бөгөөд тэр нь миний оюун ухааны хуультай дайтаж, намайг өөрийн
минь эрхтнүүдэд байдаг нүглийн хуулийн хоригдол болгодог юм байна гэдгийг би
харж байна. Би юутай хөөрхийлөлтэй хүн бэ! Хэн намайг үхлийн энэ биеэс
ангижруулах вэ? Бидний Эзэн Есүс Христээр Бурханд талархал нь байх болтугай.
Иймд нэг талаар би өөрийн оюун ухаанаар Бурханы хуульд үйлчилдэг боловч, нөгөө
талаар би өөрийн махан биеэрээ нүглийн хуульд үйлчилдэг.

Тиймд эдүгээ Христ Есүс дотор байгаа хүмүүст ямар ч ял байхгүй. Учир нь
Христ Есүс доторх амийн Сүнсний хууль нь чамайг нүглийн болон үхлийн хуулиас
чөлөөлсөн ажээ. Махан бие мөхөс болохоор Хуулийн хийж чадаагүйг Бурхан
хийсэн юм. Тэр Өөрийн Хүүг нүгэлт махан биетэй адил байдалд нүглийн тулд
илгээж, махан биеийн дотор нүглийг шийтгэв. Ингэснээр Хуулийн шаардлага нь
махан биеийн дагуу бус, харин Сүнсний дагуу явагч бидэнд биелэгдэх болно. Учир
нь махан биеийн дагуу байгчид нь махан биеийн юмсыг боддог. Харин Сүнсний дагуу
байгчид нь Сүнсний юмсыг боддог. Махан биеийн бодол санаа бол үхэл, Сүнсний
бодол санаа бол амь ба амар тайван болой. Яагаад гэвэл махан биеийн бодол
санаа бол Бурханы эсрэг дайсагнал юм. Учир нь энэ нь Бурханы хуульд
захирагддаггүй бөгөөд тэгж чадах ч үгүй. Махан бие дотор байгсад Бурханд
таашаагдаж чадахгүй. Хэрэв Бурханы Сүнс үнэхээр та нарын дотор оршиж байвал,
та нар махан бие дотор бус, харин Сүнс дотор байна. Хэрэв хэн нэгэнд Христийн
Сүнс байхгүй бол тэр Түүнийх биш. Хэрэв Христ та нарын дотор байгаа бол,
нүтлээс болж бие нь үхмэл хэдий ч, зөвт байдлын улмаас сүнс нь амьд байна. Мөн үхэгсдээс Есүсийг амилуулсан Нэгэний Сүнс та нарын дотор оршвоос, Христ
Есүсийг үхэгсдээс амилуулсан Тэр та нарын дотор оршдог Өөрийн Сүнсээр
дамжуулан үхлийн биест чинь амь өгнө.
Тиймд ах дүү нар аа, бид махан биеийн дагуу амьдрахын тулд махан биед
өртөнгүүд биш. Учир нь хэрэв та нар махан биеийн дагуу амьдарвал үхэх ѐстой.
Харин та нар Сүнсээр биеийн үйлсийг үхэлд хүргэвэл амьдрах болно. Учир нь
Бурханы Сүнсээр удирдуулж байгаа бүхэн нь Бурханы хөвгүүд юм. Дахин айдаст
хүргэх боолчлолын сүнсийг та нар хүлээн аваагүй, харин үрчлэлийн Сүнсийг авсан
билээ. Түүгээр бид «Аав! Эцэг минь!» гэж дууддаг. Биднийг Бурханы хүүхдүүд
гэдгийг Сүнс Өөрөө бидний сүнстэй хамт гэрчилдэг. Хэрэв бид хүүхдүүд нь юм
бол, өв залгамжлагчид нь бас мөн. Христтэй хамт алдаршуулагдахын тулд хэрэв бид
үнэхээр Түүнтэй хамт зовдог юм бол, бид Бурханы өв залгамжлагчид бөгөөд
Христийн хамтран залгамжлагчид юм.
Учир нь энэхүү өнөө үеийн зовлонгууд нь бидэнд илчлэгдэх тэрхүү алдартай
зүйрлүүлшгүй гэж би боддог. Учир нь бүтээлийн тэсэж ядсан тэмүүлэл нь
Бурханы хөвгүүдийн илчлэгдэхийн хүслэн болж хүлээдэг. Учир нь бүтээл нь
өөрийнхөө хүслээр бус, харин өөрийг нь захирсан Түүний улмаас хоосонд
захирагдсан юм. Энэ нь бүтээл нь өөрөө ч мөн ялзралын боолчлолоос
чөлөөлөгдөж, Бурханы хүүхдүүдийн алдрын эрх чөлөөнд авчрагдах болно гэсэн
найдварын улмаас юм. Учир нь өнөөг хүртэл бүх бүтээл нь хамтдаа ѐолон,
хамтдаа төрөх зовлонг эдэлдгийг бид мэднэ. Зөвхөн үүнд ч биш, харин бас бид
өөрсөддөө Сүнсний анхны үр жимснүүдтэй байх төдийгүй бидний биеийн золилт
болох үрчлэлийг тэсэж ядан хүлээхдээ өөрсдийнхөө дотор ѐолдог. Учир нь бид
найдвараар аврагдсан байлаа. Гэхдээ харагдаж байгаа найдвар нь найдвар биш юм.
Хүн харж буй зүйлдээ найдахын хэрэг юу байна? Харин бид харахгүй байгаа
зүйлдээ найдвал түүнийгээ тэвчээртэйгээр хүлээдэг.
Үүнчлэн мөн Сүнс бидний сул дорой байдалд тусаддаг. Учир нь яаж залбирах
ѐстойгоо бид мэддэггүй. Харин Сүнс Өөрөө үгээр илэрхийлшгүйгээр ѐолон байж
бидний төлөө зуучлан гуйдаг. Сүнсний бодол санаа юу болохыг зүрхнүүдийг
Нягтлагч нь мэддэг. Яагаад гэвэл Тэр Бурханы хүслийн дагуу ариун хүмүүсийн төлөө
зуучлан гуйдаг юм. Бурханыг хайрладаг, Түүний зорилгын дагуу дуудагдсан
хүмүүст сайны төлөө Бурхан бүх юмыг хамтдаа ажиллууддаг гэдгийг бид мэднэ. Тэр Өөрийнхөө Хүүг олон ах дүүсийн дунд ууган нь байлгахын тулд, урьдаас мэдсэн
хүмүүсээ Тэр бас Түүний дүртэй адил болгохоор урьдаас тогтоосон юм. Тэр
урьдаас тогтоосон хүмүүсээ мөн дуудсан. Тэр дуудсан хүмүүсээ мөн зөвтгөсөн. Тэр
зөвтгөсөн хүмүүсээ мөн алдаршуулсан.
Тэгвэл бид эдгээр зүйлийн тухайд юу хэлэх вэ? Хэрэв Бурхан бидний талд юм
бол, хэн биднийг эсэргүүцэх вэ? Тэр Өөрийн Хүүгээ үл өршөөж, харин Түүнийг
бид бүхний төлөө тушаасан юм. Тэгвэл Тэр яаж бүх юмыг Түүний хамт бидэнд сул
өгөхгүй байх билээ? Хэн Бурханы сонгосон хүмүүсийг буруутгах вэ? Бурхан нь
зөвтгөгч нэгэн мөн. Ялладаг нь хэн юм бэ? Христ Есүс нь үхээд, бүр
амилуулагдсан, Бурханы баруун талд байдаг, бидний төлөө зуучлан гуйдаг Нэгэн
юм. Хэн биднийг Христийн хайраас салгах юм бэ? Гамшиг уу, зүдрэл үү, хавчлага
уу, өлсгөлөн үү, нүцгэн байдал уу, аюул уу, идд үү?
«Таны төлөө бид бүхэл өдөржингөө үхэж, Бид нядлагдах хонь мэт тооцогдож
байв»гэж бичигдсэн юм. Харин бид энэ бүхний дотор биднийг хайрладаг Түүгээр
дамжуулан давуулан дийлдэг. Учир нь үхэл ч, амь ч, тэнгэр элч нар ч, эрх
баригчид ч, өнөөгийн юмс ч, ирэх юмс ч, хүч ч, өндөр ч, гүн ч, өөр ямар ч бүтээл
бидний Эзэн Христ Есүсийн доторх Бурханы хайраас биднийг салгаж чадахгүй гэж
би бат итгэлтэй байна.

Христ дотор би үнэнийг хэлж байна. Би худал яриагүй байна. Миний мөс чанар зүрх сэтгэлд минь маш их уйтгар гуниг, байнгын зовуурь байгааг Ариун Сүнсээр
гэрчилж байна. Учир нь махан биеэрээ миний хамаатан болох ахан дүүсийнхээ
төлөө би Христээс салгагдаж, өөрөө хараал болоосой гэж хүсэж байлаа. Тэд бол
израильчууд бөгөөд үрчлэл, алдар, гэрээнүүд, Хуулийн гардуулалт, үйлчлэл ба
амлалтууд нь тэднийх юм. Эцгүүд ч тэднийх, Христ махан биеэрээ тэднээс
гаралтай юм. Тэр бол бүгдийн дээр оршигч, үүрд мөнхөд магтагдах Бурхан мөн.
Амен.
Гэвч энэ нь Бурханы үг хүч чадлаа алдсан хэрэг биш юм. Учир нь Израилиас
байгаа нь бүгд Израиль биш. Тэд Абрахамын үр удам ч гэлээ бүгд түүний хүүхдүүд
гэсэн үг биш, харин «Чиний үр удам Исаакаар нэрлэгдэх болно» гэжээ. Махан
биеийн хүүхдүүд нь Бурханы хүүхдүүд биш, харин амлалтын хүүхдүүд нь үр удам гэж
тооцогддог. Учир нь «Энэ үед Би ирнэ. Сара хүүтэй болно» гэжээ. Энэ бол
амлалтынүг юм.Зөвхөн энэ ч биш, Ребека бас бидний эцэг Исаак хэмээх нэгэн
эрээс хөл хүндтэй болсон. Хүүхдүүдийг хараахан төрөөгүй, ямар ч сайн, муу зүйл
үйлдээгүй байхад нь Бурханы зорилго нь сонголтын дагуу үйлсээр бус, харин
Дуудагчийн улмаас байхын тудд «Ах нь дүүдээ үйлчилнэ» гэж эхэд нь айлдсан
ажээ. Энэ нь «Би Иаковыг хайрласан, харин Есавыг үзэн ядсан» гэж
бичигдсэнчлэн юм.
Тэгвэл бид юу хэлэх вэ? Бурханд шударга бус юм байдаг уу? Бүү ийм байх
болтугай! Учир нь Тэр Мосед «Би Өөрийн өршөөх хүнээ өршөөнө. Би Өөрийн
өрөвдөх хүнээ өрөвдөнө» гэж айддсан юм. Ингэхлээр энэ нь хүсдэг, эсвэл
хичээдэг хүнээс биш, харин өршөөлт Бурханаас хамаардаг ажгуу. Учир нь Судар
Фараонд «Өөрийнхөө хүчийг чамаар үзүүлэхийн тулд, мөн Миний нэр бүх дэлхий
даяар тунхаглагдахын тулд чухам энэ л зорилгоор Би чамайг босгов» гэж айлджээ.
Тэгэхлээр Тэр Өөрийн хүссэн хүнээ өршөөдөг, хүссэн хүнээ хатуурууддаг.
Тэгвэл чи надад «Яагаад Тэр өнөөг хүртэл өө хайсаар байна вэ? Хэн Түүний
хүслийг эсэргүүцсэн юм бэ?» гэж хэлнэ. Харин Бурханы эсрэг хариу хэлдэг хүн чи
хэн юм бэ? Баримал нь барималчинд «Та яагаад намайг ингэж хийв?» гэж хэлдэг гэж
үү? Нэг л зуурмагны шавраар хүндэтгэлийн нэг сав, ердийн хэрэглээний өөр нэг
савыг хийхийнтулд ваарчин шаврынхаа дээгүүр эрх мэдэлгүй гэж үү? Хэрэв
Бурхан Өөрийн уур хилэнгээ үзүүлэхийг, мөн хүч чадлаа мэдүүлэхийг хүсэж байвч,
сүйрэлд зориулагдсан уур хилэнгийн савнуудыг их тэвчээртэйгээр тэссэн бол юу гэх
вэ? Ингэснээр Тэрээр алдрын төлөө урьдаас Өөрийн бэлдсэн өршөөлийн
савнуудад, зөвхөн иудейчүүдээс ч төдийгүй, мөн Харь үндэстнүүдийн дундаас бас
Өөрийн дуудсан бидэнд хүртэл Өөрийнхөө алдрын баялгийг мэдүүлэх юм. Тэр
Хосеа номд«Минийх байгаагүй ард түмнийг Би "Миний ард түмэн", хайрлагдаж
байгаагүйг нь "Хайрт" гэж дуудна. "Та нар Миний ард түмэн биш" гэж тэдэнд
айлдсан газарт Тэд амьд Бурханы хөвгүүд гэж дуудагдах болно» гэсэн юм. Исаиа
Израилийн талаар хашхиран «Израилийн хөвгүүдийн тоо далайн элс мэт байсан ч
үлдэгсэд нь аврагдана. Учир нь Эзэн Өөрийн үгээ дэлхий дээр гүйцэд, түргэн
биелүүлэх болно» гэжээ. Исаиа«Хэрэв түмэн цэргийн Эзэн бидэнд үр удам
үлдээгээгүйсэн бол бид Содом шиг болж, Гоморратай адил болох байсан» гэж
урьдаас хэлсэн юм.
Тэгвэл бид юу хэлэх вэ? Зөвт байдлыг мөшгөөгүй Харь үндэстнүүд зөвт байдалд,
бүр итгэлээрирдэг зөвт байдалд хүрсэн. Харин зөвт байдлын хуулийг мөшгөн,
Израиль нь тэр хуульд хүрсэнгүй. Яагаад? Яагаад гэвэл тэд түүнийг итгэлээр бус
мөшгөсөнгүй, харин үйлсээр ирдэг юм шиг мөшгөжээ. Тэд бүдрүүлэх чулуунд
бүдэрцгээжээ. Энэ нь«Харагтун, Би Сионд бүдрүүлэх чулуу,Зөрчилд хүргэх хад
тавина. Түүнд итгэгч нь ичгэвтэр байдалд орохгүй» гэж бичигдсэнчлэн байна.

Ах дүү нар аа, миний зүрх сэтгэлийн хүсэл болон тэдний төлөө Бурханд хандах
миний залбирал нь тэдний аврал билээ. Тэд Бурханы төлөө хичээл зүтгэлтэй
боловч, энэ нь мэдлэгийн дагуу биш хэмээн би тэднийг гэрчилдэг. Учир нь Бурханы
зөвт байдлыг мэдэлгүй, өөрсдийнхийгөө тогтоохыг эрмэлзэн тэд Бурханы зөвт
байдалд үл захирагдав. Учир нь итгэдэг хүн бүрд зөвт байдлын төлөө Христ бол
хуулийн төгсгөл мөн. Учир нь хуулиас ирдэг зөвт байдлыг хэрэгжүүлдэг хүн тэрхүү
зөвт байдлаар амьдарна гэж Мосе бичжээ. Харин итгэлээс ирдэг зөвт байдал нь
ийнхүү ярьдаг. «Зүрхэн дотроо "Хэн тэнгэрт гарах вэ?" гэж бүү хэл» (Энэ нь Христийг
доош авчрахын тулд юм) Эсвэл «"Хэн ѐроолгүй гүнд буух вэ?" гэж бүү хэл». (Энэ
нь Христийг үхэгсдээс босгохын тулд юм) Харин энэ нь юу хэлдэг вэ? «Үг нь чамд
ойр байна. Чиний аманд, чиний зүрх сэтгэлд бий» гэдэг. Энэ нь биднийтунхаглаж буй
итгэлийн үг юм. Хэрэв та Есүсийг Эзэн гэж амаараа хүлээн зөвшөөрч, Бурхан
Түүнийг үхэгсдээс амилуулсан гэдэгт зүрхэндээ итгэвэл, аврагдах болно. Хүн
зүрхэндээ итгэн зөвт байдалд хүрч, амаараа хүлээн зөвшөөрөн авралд хүрнэ. Учир нь Судар «Түүнд итгэгч нь ичгэвтэр байдалд орохгүй» гэдэг. Иудей болон
грек хүний хооронд ялгаа байхгүй. Бүгдийн Эзэн нэг л бөгөөд Түүнийг дуудагч бүгдэд
баялаг бялхана. Учир нь «Эзэний нэрээр дуудах хэн ч аврагдах болно». Тэгвэл
Түүнд итгээгүй тэд яаж Түүнийг дуудах вэ? Түүнийг сонсоогүй тэд яаж Түүнд итгэх
вэ? Тэд номлогчгүйгээр яаж сонсох вэ? Илгээгдэхээс нааш тэд яаж номлох вэ?
«Сайн мэдээг тунхаглагчдын хөл юутай сайхан!» гэж бичигдсэн байдаг.
Харин тэд сайн мэдээнд итгэсэнгүй. Учир нь Исаиа «Эзэн ээ, бидний мэдээнд хэн
итгэсэн бэ?» гэж хэлсэн. Тиймээс итгэл нь сонсохоос, сонсох нь Христийн үгээр
ирдэг. Гэвч би хэлье. Тэд хэзээ ч сонсоогүй гэж үү? Үнэндээ тэд сонссон.
«Тэдний дуу хоолой бүх газарт, Тэдний үгс дэлхийн зах хязгаарт ч хүрсэн» гэсэн
байдаг. Гэвч би хэлье. Израиль үнэндээ мэдээгүй юу? Эхлээд Мосе«Би үндэстэн
биш хүмүүсээр та нарыг атаархуулж, ухаангүй үндэстнээр уурлуулна» гэсэн. Исаиа зоригтойгоор «Намайг хайгаагүй хүмүүс Намайг олсон. Намайг сураглаагүй
хүмүүст Би илэрхий болсон» хэмээн хэлсэн юм. Харин Израилийн талаар Тэр
«Бүхэл өдөржин Би дуулгаваргүй, зөрүүд ард түмэнд гараа сунгасан» гэжээ.

Тэгвэл би хэлье. Бурхан Өөрийн ард түмнээ голсон гэж үү? Бүү ийм байх
болтугай! Учир нь би бас Абрахамын үр удам, Бениамин овгийн Израиль хүн. Бурхан урьдаас мэдсэн Өөрийн ард түмнээ голоогүй. Эсвэл та нар Елиагийн тухай
Сударт юу хэлдгийг мэддэггүй юм уу? Тэр Израилийн эсрэг Бурханд мэдүүлэн, «Эзэн ээ, тэд Таны эш үзүүлэгчдийг алсан. Тэд Таны тахилын ширээнүүдийг нураан
хаясан. Би ганцаараа үлдсэн бөгөөд тэд амийг минь хайж байна» гэсэн. Харин
Бурханы хариу юу байв? «Баалд өвдөг сөгдөөгүй долоон мянган эрийг Би Өөртөө
үлдээсэн» гэсэн юм. Үүний адил Бурханы нигүүлсэнгүй сонголтын дагуу үлдэгсэд
эдүгээ цагт ч байгаа. Хэрэв энэ нь нигүүлслээр юм бол, цаашид үйлсээр биш ажээ.
Эс тэгвэл нигүүлсэл нь нигүүлсэл биш болно. Тэгвэл юу болох вэ? Израиль эрснээ
олж авсангүй. Харин сонгогдогсод нь үүнийг олж авав. Үддсэнийг нь хатууруулжээ. Энэ нь«Бурхан тэдэнд энэ өдрийг хүртэл мэдрэхгүй сүнс, Харахгүй нүд, сонсохгүй
чих өгсөн» гэж бичигдсэнчлэн ажээ. Давид «Тэдний ширээ нь тэдэнд урхи, тор,
Бүдрүүлэх саад болон шан хариу болог. Харахгүйн тулд тэдний нүд харанхуйлж,
Нуруу нь үүрд бөгтөр болог» гэжээ.
Тиймд би хэлье. Тэд бүр унахаар бүдэрсэн гэж үү? Бүү ийм байх болтугай! Харин
Израилийн атаархлыг төрүүлэхийн тулд тэдний алдаа зөрчлөөс болж Харь
үндэстнүүдэд аврал өгөгдөв. Хэрэв тэдний хилэнц нь дэлхийн баялаг болж,
тэдний алдаа нь Харь үндэстнүүдийн баялаг болдог юм бол тэдний дүүрэн байдал
ямар их илүү байх бол! Гэвч Харь үндэстэн та нарт би хэлье. Би Харь
үндэстнүүдийн элч тул өөрийн үйл хэргийг томруулдаг нь махан биеэрээ миний ах
дүүс бологсдын атаархлыг хөдөлгөж, заримыг нь аврахын тулд юм. Учир нь хэрэв
тэдний голсон явдал нь дэлхийн эвлэрэл бол тэдний хүлээн авалт нь үхэгсдээс
амилуулах явдлаас өөр юу байх билээ? Хэрэв эхний үр ариун бол бөөндөө мөн
тийм байна. Хэрэв үндэс ариун бол мөчрүүд мөн тийм байна. Харин хэрэв хэсэг
мөчир тастагдаад зэрлэг чидун болох та, тэдний дунд залгагдаж, чидун модны
үндэсний шимээс хүртэгч болсон бол, өнөөх мөчрүүдийн эсрэг бүү сайрх. Хэрэв
та сайрхах аваас та үндсийг тэтгэж байгаа юм биш, харин үндэс таныг тэтгэж байгааг
санагтун. Тэгээд та «Намайг модонд залгуулахын тулд тэр мөчрүүд тастагдсан
шүү дээ» гэж хэлэх болно. Тийм ээ, тэд итгэлгүйгээс болж тастагдсан. Харин та
итгэлээрээ зогсож байна. Бүү ихэмсэг бай, харин эмээгтүн. Хэрэв Бурхан
байгалийн мөчрүүдийг хэлтрүүлээгүй бол таныг ч гэсэн хэлтрүүлэхгүй. Тиймээс
Бурханы энэрэл хийгээд хатуу байдлыг харагтун. Унасан хүмүүсийн дээр хатуу
байдал нь, харин таны дээр Бурханы энэрэл нь, хэрэв та Түүний энэрэл дотор
цаашид байх аваас, байна. Эс бөгөөс та ч гэсэн тастагдах болно. Мөн хэрэв тэд
итгэлгүй байдалдаа цаашид байхгүй бол бас л залгагдах болно. Учир нь Бурхан
тэднийг дахин залгах чадалтай. Хэрэв та зэрлэг чидуны модноос тастагдсан
бөгөөд чанарынх нь эсрэг таримал чидун модонд залгагдсан юм бол, тэгэх тусмаа
байгалийнх нь байгалийнхаа модонд залгагдах биш үү?
Ах дүү нар аа. Та нарыг өөрсдийнхөө бодлоор мэргэн болчих вий гэсэндээ энэ
нууцыг та нар бүү тоомсорлохгүй байгаасай гэж би хүсэж байна. Харь үндэстнүүд
дүүрэн орох хүртэл Израилийн хэсэг нь хатуу сэтгэлтэй болжээ. Ийнхүү бүх
Израиль аврагдах болно. Энэ нь ийн бичигдсэн юм. «Чөлөөлөгч Сионоос гарч ирнэ.
Тэр Иаковаас бурханлаг бус байдлыг нь зайлуулна.
Би тэдний нүглүүдийг зайлуулах үед Энэ нь тэдэнтэй байгуулах Миний гэрээ
мөн». Сайн мэдээний талаас, тэд та нарын төлөөх дайснууд боловч, харин
сонголтын талаас, тэд эцгүүдийн төлөө хайрлагдагсад юм. Учир нь Бурханы
бэлгүүд ба дуудлага нь буцалтгүй ажээ. Учир нь та нар урьд өмнө Бурханд
дуулгаваргуй байсан боловч одоо тэдний дуулгаваргүй байдлаас болж та нар
өршөөл үзсэнчлэн, мөн та нарт үзүүлсэн өршөөлийн улмаас тэд өршөөгдөхийн
тулд эдүгээ тэд дуулгаваргүй байгаа юм. Учир нь бүгдэд өршөөлөө үзүүлэхийн
тулд Бурхан бүх хүмүүсийг дуулгаваргүй байдал дотор хорьжээ.
Аяа, Бурханы мэргэн ухаан болон мэдлэгийн баялаг нь ямар гүн гүнзгий вэ!
Түүний шүүлтүүд нь ямар ухаарагдашгүй, Түүний замууд нь ямар олж илрүүлшгүй
вэ? Учир нь хэн Эзэний оюун ухааныг мэдсэн бэ? Хэн Түүний зөвлөгч нь болсон
бэ? Эсвэл энэ нь өөртөө эргүүлж төлүүлэхийн тулд хэн Түүнд урьдчилж өгсөн бэ?
Учир нь Түүнээс, Түүгээр, Түүнд бүх юм байна. Түүнд алдар нь үүрд байх
болтугай. Амен.

Иймд ах дүү нар аа, өөрсдийн биеэ Бурханд тааламжит амьд, ариун тахил
болгон өргөхийг Бурханы өршөөлөөр та нараас хичээнгүйлэн гуйя. Энэ нь та нарын
сүнслэг мөргөл нь мөн. Энэ үеийн явдалд бүү нийцэгтүн. Харин Бурханы хүсэл юу
болохыг, тухайлбал сайн, тааламжит, төгс төгөлдөр хүслийг батлахын тул оюун
ухаанаа шинэчлэн өөрчлөгдөгтүн.
Учир нь надад өгөгдсөн нигүүлслээр би та нарын дунд буй хүн бүрд хэлье.
Өөрийнхөө талаар бодох ѐстойгоосоо илүү дээгүүр бүү бод. Харин Бурханы хүн бүрд
ноогдуулсан итгэлийн хэмжээний дагуу эрүүл сэтгэхийн тулд бод. Нэг биед олон
эрхтэн байдгийн адил, мөн бүх эрхтэнд ижил үйл ажиллагаа байдаггүйн адил, бид
олуулаа Христ дотор нэг бие болой. Харин хүн бүр нэг нэгэндээ эрхтэн юм. Бидэнд
өгөгдсөн нигүүлслийн дагуу бид өөр өөр бэлгүүдтэй тул хэрэв эш үзүүлбэл, энэ нь
тэр хүний итгэлийн дагуу аж. Хэрэв үйлчлэл бол тэр хүн үйлчлэлээ, сургаж байгаа
бол сургаалаа, ятгадаг хүн бол ятгалга, өгч байгаа бол чин сэтгэлээр, тэргүүлж
байгаа хүн бол хичээл зүтгэлээр, өршөөл үзүүлж байгаа бол баяртайгаар хийгтүн.
Хайр нь хоѐр нүүргүй байг. Бузар мууг жигш, сайнаас зуурч ав. Ах дүүсийн
хайраар бие биедээ өөрсдийгөө зориул. Бие биенээ өөрсдөөсөө дээгүүр дээдлэн
хүндэл. Хичээл зүтгэлд бүү хойрго бай. Эзэнд үйлчлэн сүнс дотор шат. Найдвар дотор баярла, зовлон дотор тэвчээртэй бай, залбиралд өөрсдийгөө зориул,
ариун хүмүүсийн хэрэгцээнд хандив өргө, зочломтгой бай. Та нарыг хавчигч
хүмүүсийг ерөө. Ерөө, харин бүү хараа. Баяр хөөр болжбуй хүмүүстэй хамт
баярла, уйлж буй хүмүүстэй хамт уйл. Өөр хоорондоо нэг санаатай байцгаа.
Ухаан бодолдоо ч бүү ихэрх. Харин төлөв даруу байхыг эрхэмлэ. Өөрөө өөрийгөө
мэргэн бүү болго. Хэнд ч хэзээ ч бузар мууг бузар муугаар бүү хариул. Бүх хүний
өмнө юу нь зөв болохыг л харгалзан үзэж бай. Хэрэв боломжтой бол, та нараас
шалтгаалж байгаа бол бүх хүнтэй эвтэй байгтун. Хайртууд минь, хэзээ ч өөрийн
өшөө хонзонг бүү ав. Харин Бурханы уур хилэнд зай гарга. Учир нь «"Өшөө авалт нь
Минийх, Би буцааж төлнө" гэж Эзэн айлдав» гэж бичигджээ. «Хэрэв дайсан чинь
өлссөн бол түүнийг хоолло. Хэрэв тэр цангасан бол түүнд уух юм өг. Учир нь чи
ингэснээрээ түүний толгой дээр галтай нүүрс овоолж байгаа хэрэг». Бузар
муутаар бүү дийл, харин бузар мууг сайнаар дийлэгтүн.

Дээд эрх мэдлүүдэд хүн бүхэн захирагд. Учир нь Бурханаар тогтоогдсоноос өөр
эрх мэдэлгэж байхгүй. Оршин байгаа нь Бурханаар тогтоогдсон юм. Тиймд эрх
мэдлийг эсэргүүцэгч нь Бурханы тогтоолыг эсэргүүцсэн хэрэг. Эсэргүүцсэн хүмүүс нь
өөрсөддөө шийтгэл хүртэх болно. Учир нь сайныг үйлдэхэд захирагч нар нь айдас
болдоггүй, харин бузар мууг үйлдэхэд айдас болдог. Та эрх мэдлээс айхгүй байхыг
хүсэж байна уу? Сайныг үйлд. Та түүнээс магтаал хүртэх болно. Учир нь тэр танд
сайнытөлөөх Бурханы үйлчлэгч юм. Хэрэв та бузар мууг үйлдвэл айгтун. Учир нь тэр
нь илд дэмий зүүгээгүй. Тэр бол бузар муут үйлдэгч нэгэн дээр уур хилэнг буулгах
өшөө авагч, Бурханы үйлчлэгч мөн. Тиймээс зөвхөн уур хилэнгийн улмаас бус, бас
мөс чанарынхаа төлөө захирагдах хэрэгтэй. Ийм учраас та нар ч гэсэн татвар
төлдөг. Учир нь захирагч нар Бурханы зарц нар бөгөөд энэхүү ажилд өөрсдийгөө
зориулдаг юм. Бүгдэд өгөх ѐстойгоо өг. Татвар авах ѐстой хүнд татвараа, гаалийн
татвар авах ѐстой хүнд гаалийн татвараа төл, айж эмээвэл зохих хүнээс айж эмээ,
хүндэтгэл хүлээх ѐстой хүнийг хүндэл.
Нэг нэгэндээ хайртай байхаас өөр хэнд ч ямар ч өргүй бай. Учир нь бусдыг
хайрладаг хүн хуулийг биелүүлсэн хэрэг. Учир нь «Бүү завхайр, бүү ал, бүү хулгай
хий, бүү шунахайр» гэсэн тушаал болоод өөр ямар ч тушаал байна, энэ нь «Хөршөө
өөрийн адил хайрла» гэсэн үгийн дотор агуулагддаг юм. Хайр бол хөршдөө буруу
зүйл үйлддэггүй. Иймд хайр нь хуулийн биелэлт мөн.
Цаг үеийг, нойрноосоо сэрэх цаг хэдийнээ болжээ гэдгийг мэдэн үүнийг хий. Учир
нь урьд бидний итгэсэн үеэс аврал одоо бидэнд улам ойрхон байна. Шөнө өнгөрч,
өдөр ойртов. Тиймээс харанхуйн үйлсийг хажуу тийш тавьж, гэрлийн зэвсгүүдийг
агсацгаая. Утга учиргүй найрлан цэнгэж, архидах бус, садарлан, тачаадах бус,
хэрэлдэн маргаж,атаархан жөтөөрхөх бус, харин өдөр буй мэт бүгдээрээ зүй
зохистой явцгаая. Эзэн Есүс Христийг өөртөө өмс. Хүсэл тачаалынх нь талаар
махан биеийг юугаар ч бүү ханга.

Итгэлээр сул нэгнээ хүлээж ав. Ингэхдээ түүний бодол санааных нь талаар бүү
зарга хий. Бүх юмыг идэж болно гэж итгэдэг хүн байдаг. Харин сул нэгэн нь ногоо
иддэг. Иддэг нэгэн нь иддэггүй нэгнээ бүү басамжлаг. Иддэггүй нэгэн нь иддэг
нэгнээ бүү шүүг. Учир нь Бурхан түүнийг хүлээн авсан юм. Бусдын боолыг шүүгч та
хэн бэ? Тэр өөрийнхөө эзний өмнө зогсдог эсвэл унадаг. Эзэн түүнийг босгох
чадалтай учир тэр зогсох болно. Нэг хүн нэг өдрийг нөгөөгөөс нь онцгойлон үздэг
байхад, өөр нэг хүн өдөр бүрийг адилхан гэж үздэг. Хүн бүр өөрийн бодолдоо бат
итгэлтэй байг. Өдрийг сахигч хүн Эзэний төлөө үүнийг сахьдаг. Идэгч нэг нь Эзэний
төлөө иддэг. Учир нь тэр Бурханд талархал өргөдөг. Иддэггүй хүн Эзэний төлөө
иддэггүй. Тэр ч Бурханд талархал өргөдөг. Учир нь бидний хэн нь ч өөрийнхөө
төлөө амьдардаггүй. Хэн нь ч өөрийнхөө төлөө үхдэггүй. Хэрэв бид амьдарвал,
Эзэний төлөө амьдардаг. Хэрэв бид үхвэл Эзэний төлөө үхдэг. Тиймээс амьдрах ч
бай, үхэх ч бай бид Эзэнийх. Учир нь үхэгсэд болон амьд байгсдын аль алиных нь
Эзэн байхын тулд үүний тулд л Христ үхээд амилсан билээ. Харин та юунд ах
дүүгээ шүүнэ вэ? Эсвэл та юунд мөн ах дүүгээ басамжилна вэ? Учир нь бид
бүгдээрээ Бурханы шүүх ширээний өмнө зогсох болно. Учир нь«"Би Өөрийн амьд
буйгаар тангараглая. Миний өмнө өвдөг бүхэн сөгдөх болно, Хэл бүхэн Бурханд
магтаалыг өргөх болно" гэжЭзэн айлдаж байна» гэж бичигдсэн юм. Тиймээс
бидний хүн бүр өөрийнхөө тайланг Бурханд өгөх болно.
Иймд цаашид бид бие биенээ шүүхээ больѐ. Харин ч та нар ах дүүдээ бүдрүүлэх
чулуу, эсвэл саад тотгор тавихгүй байя гэж шийдэгтүн. Юу ч өөрөө өөртөө бузар
биш, харин аливаа юмыг бузар гэж үздэг хүний хувьд л тэр нь бузар юм гэдгийг би
Эзэн Есүс дотор мэдэн, итгэж байна. Хэрэв идэх юмнаас болж ах дүүгээ
гомдоовол, та нэгэнт хайрын дагуу явахгүй байна. Та тэр хүнийг идэх юмаараа бүү
устга. Учир нь түүний төлөө Христ үхсэн юм. Тиймд та нарын хувьд сайн нь бүү
муугаар хэлэгдэг. Учир нь Бурханы хаанчлал бол идэх болон уух явдал нь биш,
харин Ариун Сүнс доторх зөвт байдал, амар тайван хийгээд баяр баясгалан нь юм.
Учир нь Христэд ийнхүү үйлчилдэг хүн Бурханд таалагдаж, хүмүүсээр
сайшаагдана. Тиймд амар тайванг тогтоодог болон бие биенээ босгон байгуулдаг
зүйлсийн хойноос мөшгөцгөөе. Идэх юмнаас болж Бурханы ажлыг бүү нураа.
Үнэндээ бүхюм цэвэр аж. Харин тэдгээр нь бүдрүүлэх саад болж иддэг хүний хувьд л
бузар муу байгаа юм.
Мах идэхгүй, дарс уухгүй, эсвэл ах дүү чинь бүдэрдэг ямар нэгэн зүйлийг
үйлдэхгүй байх нь сайн.
Та өөртөө байгаа итгэлээ Бурханы өмнө өөрийнхөө хувьд л байлга. Зөвшөөрдөг
зүйлдээ өөрийгөө ялладаггүй хүн нь ерөөлтэй еэ! 2з Харин эргэлзэгч нэгэн нь хэрэв
идэх аваас яллагдана. Яагаад гэвэл итгэлээр биш юм. Итгэлээр биш алив бүхэн нь
нүгэл юм.

Хүчтэй бид өөрсдийнхөө сэтгэлд нийцүүлэлгүй, хүчгүйнхээ сул дорой байдлыг
үүрэх ѐстой. Бидний хүн бүр хөршийнхөө сайн сайхны төлөө түүнийг босгон
байгуулахын тулд сэтгэлд нь нийцүүлье. Учир нь Христ ч гэсэн Өөрийнхөө сэтгэлд
нийцүүлээгүй. Харин «Таныг буруутгасан хүмүүсийн буруутгал Над дээр буув»
гэсний адил байсан юм. Учир нь эрт үед бичигдсэн аливаа зүйлс нь биднийг
сургахын тулд бичигдсэн юм. Ингэснээр Судруудын тэвчээр болон урамшуулалтаар
дамжуулан бидэнд найдвар байх юм. Тэвчээр ба урамшууллыг өгөгч Бурхан нь
Христ Есүсийн дагуу та нарыг нэг бодол санаатай байлган соѐрхох болтугай. Ингэснээр та нар бидний Эзэн Есүс Христийн Эцэг Бурханыг та нар нэг дуу
хоолойгоор алдаршуулахын тул юм.
Тиймээс мөн Христ та нарыг Бурханы алдрын төлөө хүлээн авсны адил бие биенээ
хүлээж авагтун. Учир нь би хэлнэ. Эцгүүдэд өгсөн амлалтуудыг батлахын тулд
Бурханы үнэний төлөө Христ хөвч хөндүүлэгсдийн зарц болсон. Энэ нь мөн Түүний
өршөөлийнх нь төлөө Харь үндэстнүүд Бурханыг алдаршуулахын тулд ажээ.
«Иймд би Харь үндэстнүүдийн дунд Танд магтаалыг өргөнө. Таны нэрийг би дуулна»
гэжбичжээ. Тэр дахин «Харь үндэстнүүд ээ, Түүний ард түмэнтэй хамт
баярлацгаа» гээд, мөн дахин «Бүх Харь үндэстнүүд ээ, танар Эзэнийг магтацгаа.
Бүх ард түмэн Түүнийг магтах болтугай» гэжээ. Исаиа дахин «Иессийн үндэс гарч
ирнэ. Харь үндэстнүүдийг захирахын тулд босох Түүнд Харь үндэстнүүд найдах
болно» гэсэн юм. Ариун Сүнсний хүчээр та нар найдвараар бялхсан байхын тулд
найдварын Бурхан та нарыг итгэл дотор бүх баяр баясгалан болон амар тайвнаар
дүүргэх болтутай.
Ах дүү нар минь, та нарын хувьд гэвэл та нар өөрсдөө аливаа сайн сайхнаар
дүүрэн, бүхий л мэдлэгээр дүүргэгдсэн, мөн нэг нэгнээ ятгах чадвартай гэдэгт би
итгэсэн юм. Гэвч та нарт дахин сануулахын тулд зарим зүйл дээр Би их
зоригтойгоор бичлээ. Учир нь Бурханаас надад өгөгдсөн нигүүлслээр би Бурханы
сайн мэдээний тахилч болон үйлчлэн Харь үндэстнүүдэд Христ Есүсийн үйлчлэгч
болсон. Ингэснээр Харь үндэстнүүдийн өргөл нь тааламжит болж, Ариун Сүнсээр
ариусгагдах юм. Тиймд Бурханд хамаарах зүйлсээр Христ Есүс дотор сайрхах
шалтгаан надад бий. Учир нь Христийн надаар дамжуулан хийсэн зүйлээс өөр
ямар ч юмыг би ярьж зүрхлэхгүй. Тэрээр надаар дамжуулан Харь үндэстнүүдийг
дуулгавартай байдалд үгээр болон үйлсээр минь, тэмдгүүд болон гайхамшгийн
хүч дотор, Ариун Сүнсний хүч дотор авчирсан юм. Тэрчлэн би Иерусалимаас
Иллурикум хүртэлх нутгаар Христийн сайн мэдээг бүрэн дэлгэрүүлсэн. Ийнхүү би
өөр хүний суурин дээр барихгүйн тулд Христийн нэр дуурсагдаагүй газарт л сайн
мэдээг дэлгэрүүлэхийг хичээсэн. Харин энэ нь«Түүний тухай мэдээгүй хүмүүс
харах болно. Сонсоогүй хүмүүс ойлгох болно» гэж бичигдсэн байдаг.
Энэ шалтгаанаас болж би та нар уруу очих гээд олонтаа саатуулагдсан билээ. Харин одоо миний хувьд эдгээр нутагт цаашид ажиллах өөр газар байхгүй. Би та нар
уруу очихыг олон жилийн өмнөөс хүсэж байна. Би Испани уруу явах замдаа та
нартай уулзаж, түр зуур ч гэсэн эхлээд та нартай нөхөрлөн баярлаж байгаад дараа
нь намайг тийшээ явахад минь туслах байх гэдэгтнайддаг. Харин одоо би ариун
хүмүүст үйлчлэхээр Иерусалим уруу явах гэж байна. Учир нь Иерусалим дахь
ариун хүмүүсийн дотор буй ядууст зориулж хандив өгөх болсон нь Македони болон
Ахайн хүмүүсийн сэтгэлднийцэв. Тийм ээ, тэдний сэтгэлд нийцсэн юм. Тэд
Иерусалим дахь ариун хүмүүсийн өмнө өртөнгүүд юм. Учир нь хэрэв Харь
үндэстнүүд тэдний сүнслэг зүйлсийг хуваалцсан бол эд зүйлсээрээ ч бас тэдэнд
үйлчлэх өртэй юм. Тиймд би тэдэнд цуглуулсан юмыг нь өгч, үүнийг дуусгаад, та
нарыг дайран Испани уруу явна. Би та нар уруу очихдоо Христийн ерөөлийн
дүүрэн байдалд очно гэдгээ мэднэ.
Ах дүү нар аа, Бидний Эзэн Есүс Христээр болон Сүнсний хайраар миний төлөө
залбирал дотроо надтай хамт Бурханд хандан зүтгэхийг би та нараас хичээнгүйлэн
гуйя. Энэ нь би Иудей дахь дуулгаваргүй хүмүүсээс чөлөөлөгдөн Иерусалим дахь
миний үйлчлэл нь ариун хүмүүст зөвшөөрөгдөөсэй гэсэн юм. Ингэвэл би Бурханы
хүслээр та нар уруу баяртайгаар очиж, та нарын хамт амрах болно. зздмар
амгалангийн Бурхан та бүгдийн хамт байх болтутай. Амен.

Кенхрей дахь чуулганы үйлчлэгч болох бидний эгч Фойбег би та нарт сайшааж
байна. Ариун хүмүүст зохих ѐсоор түүнийг Эзэн дотор хүлээн авч, та нарын хэрэг
байж болох аливаа юманд нь түүнд туслаарай. Учирнь тэр өөрөө олон хүмүүст, мөн
надад ч тусалж байсан.
Христ Есүс дотор надтай хамтран зүтгэгч Приска, Акул нарт мэнд хүргээрэй. Тэд
миний амийн төлөө өөрсдийгөө үхлийн аюулд оруулсан билээ. Тэдэнд ганц би ч
биш, мөн Харь үндэстнүүдийн бүх чуулганууд талархдаг билээ. Тэдний гэрийн
чуулганд болон мөн Христэд эргэсэн Азийн анхны хүн болох миний хайрт Епайнетад
мэнд хүргээрэй. Та нарын төлөө шаргуу ажилласан Мариад мэнд хүргээрэй. Миний садан, надтай хамт хоригдол байсан Андроник, Иуни нарт мэнд хүргээрэй.
Тэд элч нарын дунд нэр цуутай нь бөгөөд надаас ч өмнө Христийн дотор байсан юм.
Эзэн доторх миний хайрт Амплиатад мэнд хүргээрэй. Христ доторх бидэнтэй
хамтран зүтгэгч Урбан, миний хайрт Стах нарт мэнд хүргээрэй. Христ дотор
сайшаагдсан Апелд мэнд хүргээрэй. Аристобулын гэрийнхэнд мэнд хүргээрэй. Миний садан Херодионд мэнд хүргээрэй. Эзэн дотор байгч Наркиссын гэрийнхэнд
мэнд хүргээрэй. Эзэн дотор ажиллагч Труфайна болон Труфоса нарт мэнд
хүргээрэй. Эзэн дотор шаргуу ажилласан хайрт Персист мэнд хүргээрэй. Эзэн
дотор сонгогдсон Руфт мэнд хүргээрэй. Миний ээж болох түүний ээжид мэнд
хүргээрэй. Асункрит, Флегон, Хермес, Патроб болон Хермас нарт болон тэдэнтэй
хамт байгаа ах дүүст мэнд хүргээрэй. Филолог болонИулиа, Нере болон түүний
эмэгтэй дүү, мөн Олумп болон тэдэнтэй хамт байгч бүх ариун хүмүүст мэнд
хүргээрэй. Бие биедээ ариун үнсэлтээр мэнд хүргээрэй. Христийн бүх чуулганууд
та нарт мэнд хүргэж байна.
Ах дүү нар аа, та нарын сурсан сургаалын эсрэг хэрүүл маргаан, саад тотгор
гаргагч хүмүүсээс сэрэмжлэхийг би ятгаж байна. Тэднээс холдогтун. Учир нь тийм
хүмүүс бидний Эзэн Христэд биш, харин өөрсдийн ходоодондоо боолчлогддог. Тэд
ялдам, зусар үг яриагаараа гэнэн хүмүүсийн зүрхийг мэхэлдэг. Та нарын
дуулгавартай байдал тань бүгдэд дуулдсан юм. Тиймээс би та нарын талаар
баярладаг. Гэхдээ та нарыг сайнд мэргэн, харин бузар мууд гэмгүй байгаасай гэж би
хүсэж байна. Амар амгалангийн Бурхан та нарын хөл доор Сатаныг удахгүй
бяцална. Бидний Эзэн Есүсийн нигүүлсэл та нартай хамт байх болтугай.
Надтай хамтран зүтгэгч Тимот, мөн миний садан Луки, Иасон болон Сосипатр нар
та нарт мэнд хүргэж байна. Энэхүү захиаг бичиж буй Терт би та нарт Эзэн дотор
мэнд хүргэе. Намайг болон бүх чуулганы зочлогч гэрийн эзэн Гай та нарт мэнд
хүргэж байна. Хотын сан хөмрөгийн нярав Ераст, дүү Куарт нар та нарт мэнд хүргэж
байна. Бидний Эзэн Есүс Христийн нигүүлсэл та бүгдтэй хамт байх болтугай.
Амен.
Өнө эртний турш нууцлагдаж байсан боловч эдүгээ илэрхий болсон нууцын
илчлэлийн дагуу, миний сайн мэдээ ба Есүс Христийн тунхаглалын дагуу, эш
узүүлэгчдийн Судруудаар, ба мөнх Бурханы тушаалаар, бүх үндэстнүүдэд итгэлийнх
нь дуулгавартай байдлын төлөө мэдүүлэгдсэний дагуу одоо та нарыг байгуулах
чадалтай Түүнд, ганц мэргэн Бурханд, Есүс Христээр алдар нь үүрд мөнх байх
болтугай. Амен.





Бурханы хүслээр Христ Есүсийн элч байхаар дуудагдсан Паул болон бидний дүү
Состен нараас Коринт дахь Бурханы чуулганд, хаа сайгүй бидний Эзэн Есүс
Христийн нэрийг дуудагч бүгдтэй хамт ариун хүмүүс болохоор дуудагдан, Христ Есүс
дотор ариусгагдсан хүмүүст (Эзэн бол тэднийх болон биднийх юм); Бидний Эцэг
Бурхан болон Эзэн Есүс Христээс нигүүлсэл ба амар амгалан нь та нарт байх
болтугай.
Христ Есүсийн дотор та нарт өгөгдсөн Бурханы нигүүлслийн улмаас та нарын
талаар би үргэлж Бурхандаа талархдаг. Яагаад гэвэл та нар аливаа үг ба аливаа
мэдлэгээр юм бүгдэд Түүний дотор баяжсан бөгөөд түүнчлэн та нарын дотор
Христийн талаарх гэрчлэл батажсан учраас бидний Эзэн Есүс Христийн
илчлэлтийг хүлээн, ямар ч бэлгээр та нар дутагдахгүй. Тэр та нарыг бидний Эзэн
Есүс Христийн өдөрт гэм зэмгүй болгохоор эцэст нь хүртэл батална. Бурхан бол
итгэмжит. Та нар бол Түүгээр дамжуулан Түүний Хүү нь болох бидний Эзэн Есүс
Христтэй нөхөрлөхөөр дуудагдсан юм.
Ах дүү нар аа, та нар бүгд адилхан юм ярьж, хоорондоо хагарал гаргахгүй байж,
харин адил бодол, адил шүүлт дотор нягт нэгдэхийг бидний Эзэн Есүс Христийн
нэрээр би та нараас хүсэмжлэн гуйя. Учир нь ах дүүс минь ээ, та нарын дунд
мэтгэлцээн байгааг би Хлоены гэрийнхнээс мэдсэн юм. Та нараас хүн нэг бүр
чинь "Би бол Паулынх", "Би Аполынх", "Би Кефийнх", "Би Христийнх" гэдэг учир би
үүнийг ярьж байна. Христ хуваагдсан гэж үү? Паул та нарын төлөө цовдлогдсон
гэж үү? Эсвэл та нар Паулын нэрээр баптисм хүртсэн юм уу? Крисп, Гайос
хоѐроос гадна та нарын хэнд чинь ч би баптисм хүртээгээгүйдээ Бурханд
талархдагийн учир нь миний нэрээр баптисм хүртсэн гэж хэнийг ч хэлүүлэхгүй
гэсэндээ юм. Мөн Стефанагийн гэрийнхэнд баптисм хүртээсэн. Үүнээс өөр хэн
нэгэнд баптисм хүртээсэн эсэхээ би мэдэхгүй. Учир нь Христ намайг баптисм
хүртээлгэхээр бус, харин сайн мэдээг тунхаглуулахаар илгээсэн юм. Христийн
загалмайг дэмий хоосон зүйл болгохгүйн тулд сайн мэдээг тунхаглахдаа үгийн
мэргэн цэцнийг хэрэглэдэггүй.
Загалмайн үг нь мөхөгсдийн хувьд мунхаг явдал боловч аврагдаж байгаа бидний
хувьд Бурханы хүч мөн. Учир нь"Би мэргэдийн мэргэн ухааныг устгана.
Ухаантнуудын ухааныг Би хэрэгсэхгүй" гэж бичигдсэн байдаг. Мэргэн хүн хаана
байна? Хуулийн багш хаана байна? Энэ үеийн маргалдагч хаана байна? Бурхан энэ
ертөнцийн мэргэн ухааныг мунхаг болгоогүй гэж үү? Учир нь Бурханы мэргэн
ухааны тухайд, ертөнц өөрийн мэргэн ухаанаар Бурханыг таньж мэдсэнгүй. Иймд
тунхагласан мэдээний мунхаглалаар итгэгчдийг аврах нь Бурханд тааламжтай
байсан юм. Учир нь иудейчүүд нь тэмдгийг хүсдэг, грекчүүд нь мэргэн ухааныг
хайдаг. Гэвч бид цовдлогдсон Христийг тунхагладаг. Энэ нь иудейчүүдэд
бүдрүүлэх саад, Харь үндэстнүүдэд мунхаглал боддог агаад харин дуудагдсан
хүмүүст нь, иудейчүүд, грекчүүдийн хэн хэнд нь Христ бол Бурханы хүч хийгээд
Бурханы мэргэн ухаан мөн. Яагаад гэвэл Бурханы мунхаглал нь хүмүүсээс илүү
ухаалаг, Бурханы мөхөс байдал нь хүмүүсээс илүү хүчирхэг юм.
Ах дүү нар аа, та нар дуудлагаа санагтун. Тэгэхэд махан биеийн талаас мэргэн
хүн олон байгаагүй, хүчирхэг хүмүүс олон байгаагүй, язгууртнууд ч олон байгаагүй.
Харин Бурхан мэргэдийг ичээхийн тулд ертөнцийн мунхаг юмсыг сонгож, хүчит
юмсыг ичээхийн тулд ертөнцийн мөхөс юмсыг сонгожээ. Бурхан байгсдыг
хүчингүй болгохын тулд байгсдыг бус, энэ ертөнцийн шалихгүй, гадуурхагдсан
хүмүүсийг сонгосон нь Бурханы өмнө ямарч махан биеийг сайрхуулахгүйн тулд
болой. Харин та нар Түүнээс болж Христ Есүс дотор байгаа юм. Христ Есүс нь
бидний хувьд Бурханаас ирсэн мэргэн ухаан, зөвт байдал, ариусгал ба золилт
болсон юм. Ингэсэн нь "Сайрхагч нь Эзэн дотор сайрхаг" гэж бичигдсэнчлэн
байхын тулд ажээ.

Ах дүү нар аа, та нар уруу очихдоо би та бүгдэд үг яриа, мэргэн ухааны
давамгайллаараа Бурханы нууцыг тунхаглаж байгаагүй. Учир нь та нарын дунд би
Есүс Христ болон цовдлогдсон Түүнээс өөр ямар ч зүйлийг мэдэхгүй байхаар
шийдсэн юм. Мөхөс байдал, айдас, үлэмжийн чичрэл дотор би та нартай хамт
байсан юм. Миний үг болоод миний тунхаглал үгийн мэргэн ухааны ятгалгын үгээр
бус, харин Сүнсний ба хүчний илрэлээр байсан нь та нарын итгэл хүмүүсийн
мэргэн ухаан дотор бус, харин Бурханы хүч дотор байхын тулд юм.
Бид төлөвшсөн хүмүүсийн дунд мэргэн ухааныг ярьдаг. Ингэхдээ энэ үеийн мэргэн
ухааныг бус, өнгөрөн одож буй энэ үеийн удирдагчдын мэргэн ухааныг ч бус, харин
нууц дотор буй Бурханы мэргэн ухааныг бид ярьдаг. Энэ нь бидний алдрын төлөө
үеүдээс ч өмнө Бурханы урьдаас тогтоосон нуутдмал мэргэн ухаан мөн. Үүнийг энэ
үеийн удирдагчдаас хэн нь ч мэдсэнгүй. Хэрэв тэд үүнийг мэдсэн байсан боладдрын
Эзэнийг цовдлохгүй байх байсан. Гэвч "Нүдэнд үзэгдээгүй, чихэнд сонсогдоогүй,
Хүний санаанд ороогүй юмсыг Бурхан Өөрийг нь хайрладаг хүмүүст бэлджээ" гэж
бичигдсэн ѐсоор болжээ. Гэвч Бурхан үүнийг Сүнсээр бидэнд илчилсэн юм. Учир
нь Сүнс бүх зүйлийг, тэр байтугай Бурханы гүн юмсыг ч гэсэн нэвтэлдэг ажгуу. Учир нь хүний дотор буй сүнснээс нь өөр хүний бодол санааг хэн мэддэг вэ?
Түүнчлэн Бурханыхыг Бурханы Сүнснээс өөр хэн ч мэддэггүй. Бурханы бидэнд
үнэгүй өгсөн юмсыг мэдэхийн тулд бид ертөнцийн сүнсийг бус, харин Бурханаас
ирсэн Сүнсийг хүлээн авсан юм. Бид үүнийг хүний мэргэн ухааны сургасан үгсээр
бус, харин Сүнсний сургаснаар ярьдаг бөгөөд сүнслэг зүйлсийг сүнслэгээр
тайлбарладаг. Харин төрөлх хүн Бурханы Сүнсний зүйлсийг хүлээж авдаггүй.
Учир нь тийм хүнд эдгээр нь мунхаг явдал бөгөөд эдгээрийг ойлгож чадахгүй. Яагаад
гэвэл эдгээр нь сүнслэгээр үзэгддэг. Харин сүнслэг хүн бүхнийг олж хардаг
байхад, түүнийг хэн ч олж хардаггүй. "Учир нь Эзэний оюун ухааныг хэн мэдсэн
бэ? Хэн Түүнд заавар өгөх вэ?". Харин бидэнд Христийн оюун ухаан бий.

Ах дүү нар аа, сүнслэг хүмүүстэй ярихын адил би та нартай ярьж чадсангүй.
Харин маханбиеийн хүнтэй, Христ доторх балчир хүүхэдтэй ярихын адил ярьсан. Би та нарт сүү өгсөн. Бор хоол өгөөгүй. Тэгэхэд та нар чадваргүй байсан. Одоо ч
гэсэн та нар чадваргүй байна. Учир нь та нар одоо хүртэл махан биеийнхээ дагуу
байна. Та нарын дунд атаархал, маргаан байгаа нь та нар махан биеийнхээ дагуу,
хүний ѐсны дагуу явдаггүй гэсэн хэрэг үү? Учир нь нэг нь "Би Паулынх" гэхэд, нөгөө
нь "Би Аполынх" гэж буй та нар тийм хүмүүс биш үү? Тэгвэл Апол гэж хэн юм бэ?
Паул гэж хэн юм бэ? Тэд бол Эзэнээс хүн бүрд өгсний дагуу зарц нар бөгөөд та нар
тэр хүмүүсээр дамжуулж итгэсэн. Би тарьсан, Апол усалсан. Харин Бурхан
ургуулсан юм. Тиймээс таригч ч, услагч ч юу ч биш, харин Бурхан ургуулдаг аж. Таригч, услагч нь нэг юм. Тэд тус бүрдээ хөдөлмөрийнхөө дагуу шагналаа авах
болно. Учир нь бид Бурханы хамтран зүтгэгчид бөгөөд та нар Бурханы
тариалангийн талбай, Бурханы барилга мөн.
Надад өгөгдсөн Бурханы нигүүлслийн дагуу би ухаалаг тэргүүн барилгачин мэт
суурийг тавьсан бөгөөд харин өөр хүн түүн дээр барьж байна. Гэхдээ түүн дээр яаж
барихаа хүн бүр анхаарагтун. Учир нь тавигдсан ганц суурь болох Есүс Христээс
өөр суурийг хэн ч тавьж чадахгүй. Хэрэв хэн нэгэн хүн энэ суурин дээр алт, мөнгө,
эрдэнийн чулуу, мод, өвс болон сүрлээр баривал, ажил болгон нь илэрхийболно.
Учир нь мөнөөх өдөр үүнийг харуулна. Яагаад гэвэл энэ нь галаар илэрхий
болгогдох бөгөөд гал нь хүн бүрийн ажлын чанарыг шалгах болно. Хэрэв хэн
нэгний үүн дээр барьсан ажил нь үлдвэл тэр хүн шагналаа хүлээн авна. Хэрэв хэн
нэгний ажил шатвал тэр хүн хохирол амсана. Тэр өөрөө гал дундуур гарсан мэт
боловч аврагдана.
Та нар өөрсдөө Бурханы сүм мөн бөгөөд Бурханы Сүнс та нарын дотор оршдог
гэдгийг мэддэггүй юм уу? Хэрэв хэн нэг нь Бурханы сүмийг устгавал Бурхан тэр
хүнийг устгана. Учир нь Бурханы сүм бол ариун бөгөөд энэ нь та нар мөн.
Хэн ч өөрийгөө бүү мэхлэг. Хэрэв та нарын дунд хэн нэг нь энэ үед өөрийгөө
мэргэн хэмээн боддог бол тэр хүн мэргэн болохын тудд мунхаг болог. Учир нь энэ
ертөнцийн мэргэн ухаан бол Бурханы өмнөх мунхаглал ажээ. Энэ нь "Мэргэн
хүмүүсийг Тэр башир байдлаар нь барьдаг" гэж бичигджээ. Мөн "Мэргэн
хүмүүсийн эргэцүүлэл нь дэмий хоосон зүйл гэдгийг Эзэн мэддэг" гэжээ. Иймээс
хэн ч хүмүүсээр сайрхахгүй байг. Учир нь бүх юм та нарынх юм. Паул ч, Апол ч,
Кеф ч, ертөнц ч, амь хийгээд үхэл ч, одоо хийгээд ирээдүй ч бүгд та нарынх аж. Та нар Христийнх бөгөөд Христ Бурханых мөн.

Биднийг Христийн зарц нар ба Бурханы нууцын нярвууд гэж тооцог. Үүнээс
гадна итгэмжит байхыг нярвуудаас шаарддаг.
Та нараар, эсвэл хүний шүүхээр шүүлгэх нь миний хувьд тун ялихгүй зүйл билээ.
Би өөрөө ч гэсэн өөрийгөө шүүдэггүй. Өөрийнхөө эсрэг мэдэх юм надад байхгүй ч
үүгээрээ би зөвтгөгдөөгүй. Харин намайг шүүгч нэгэн бол Эзэн мөн. Иймд та нар
тогтоосон цагаас өмнө Эзэнийг иртэл юуг ч битгий шүүгтүн. Эзэн харанхуйд нуугдсан
юмсыг гэрэлд гаргах бөгөөд хүмүүсийн зүрхний зорилгыг илрүүлнэ. Тэгээд
Бурханаас хүн бүрд магтаал ирэх болно.
Ах дүү нар аа, би эдгээрийг та нарын төлөө өөртөө болон Аполд хэрэгжүүлсэн нь
та нар бичигдсэнээс хэтрэхгүй байхыг биднээс суралцаасай гэсэндээ юм. Тэгвэл та
нар нэгийнхээ төлөө нөгөөгийнхөө эсрэг их зантай болохгүй. Үнэндээ хэн та нарыг
шилдэг хэмээн үзнэ вэ? Та нарт байгааг та нар хүлээж аваагүй гэж үү? Хэрэв
үнэхээр хүлээж авсан юм бол аваагүй юм шиг та нар юунд сайрхана вэ? Та нар
хэдийнээ бялхсан бөгөөд баян болжээ. Та нар бидэнгүйгээр хаад болжээ. Та нар
үнэхээр хаад болсон байгаасай гэж би хичнээн их хүснэм. Тэгвэл бид ч та нартай
хамт хаанчилна шүү дээ! Учир нь Бурхан элч болох биднийг үхэх ял оногдсон
хүмүүс мэт бүхний сүүлчийнх болгосон гэж би боддог. Яагаад гэвэл бид ертөнцөд,
тэнгэр элч нарт ч, хүмүүст ч үзмэр болжээ. Бид Христийн төлөө мулгуу аж. Харин
та нар Христ дотор хашир аж. Бид мөхөс, харин та нар хүчтэй. Та нар алдар
хүндтэй,харин бидэнд алдар хүнд ч алга. Энэ мөчийг хүртэл бид өлсөж, цангаж,
ядмаг хувцаслан, ширүүн нударгад өртөж, орон гэргүй байж, гараа ажиллуулан
нөр их хөдөлмөрлөж байна. Биднийг зүхэхэд нь ерөөж, хавчихад нь тэвчиж, гүтгэхэд нь тайтгаруулахыг бид хичээдэг. Бид одоо хүртэл дэлхийн хог, бүгдийн
шаар шавхруу мэт болсон.
Би та нарыг ичээхийн тулд бус, харин өөрийнхөө хайрт хүүхдүүдийн адил та нарт
сануулахын тулд үүнийг бичлээ. Учир нь та нар Христийн дотор тоо томшгүй
сургагч нартай байж болох ч эцэг болох хүмүүс олон байхгүй. Учир нь би Христ
Есүсийн дотор сайн мэдээгээр дамжуулан та нарын эцэг болсон. Тиймээс та
нарыг гуйя. Намайг дуурайгсад бай. Үүний улмаас би Эзэн доторх миний хайрт,
итгэлт хүү болох Тимотыг та нарт илгээв. Хаа сайгүй чуулган бүрд би хэрхэн
сургадгийн адил Христ Есүс доторх замуудыг маань тэр та нарт сануулах болно. Зарим чинь намайг та нар уруу очихгүй юм шиг их зан гаргадаг. Хэрэв Эзэн
хүсвэл би та нар уруу удахгүй очиж, их зантай хүмүүсийн үг яриаг бус, харин хүчийг
нь мэдэх болно. Учир нь Бурханы хаанчлал үг яриан дотор бус, харин хүч дотор
байна. Би та нар уруу ташууртай, эсвэл хайр ба дөлгөөн байдлын сүнстэй очих
уу? Та нар алийг нь хүснэ вэ?

Та нарын дунд Харь үндэстнүүдийн дунд хүртэл байдаггүй, садар самуун явдал
байдаг нь дуулдлаа. Нэг чинь эцгийнхээ эхнэртэй нөхцдөг гэнэ. Та нар их зантай
болж, харин ийм зүйлийг үйлдэгч нэгэн нь та нарын дундаас зайлуулагдахын тулд та
нар гашуудсангүй. Миний хувьд, би биеэрээ байгаагүй боловч сүнсээрээ та нарын
дэргэд байж, дунд чинь байсан мэт үүнийг үйлдэгчийг хэдийнээ шүүсэн юм. Бидний
Эзэн Есүсийн нэрээр та нар цуглах үед би сүнсээрээ та нартай хамт байж, бидний
Эзэн Есүсийн хүчээр тийм хүнийг махан биеийг нь сүйрүүлэхийн тулд Сатанд
тушаая гэж шийдэв. Ингэснээр түүний сүнс Эзэн Есүсийн өдөр аврагдаж болох юм. Та нарын сайрхал чинь сайн биш ээ. Жаахан хөрөнгө нь зуурсан гурилыг бүхэлд нь
исгэдгийг та нар мэдэхгүй гэж үү? Та нар исгэгдээгүй юм шиг шинэ зуурсан гурил
байхын тулд хуучин хөрөнгийг бүрмөсөн цэвэрлэ. Учир нь бидний Дээгүүр Өнгөрөх
баярын хурга болох Христ ч гэсэн тахил болсон юм. Иймд бид хуучин хөрөнгөөр
бус, хорсол ба бузар муугийн хөрөнгөөр ч бус, харин чин сэтгэлийн ба үнэний
исгээгүй талхаар баярыг тэмдэглэе.
Садар самуун хүмүүстэй холбогдож болохгүй гэж би та нарт захидалдаа бичихдээ,
энэ ертөнцийн садар самуун, эсвэл шунахай, эсвэл дээрэмчид, эсвэл шүтээн
шүтэгч хүмүүстэй холбогдож болохгүй гэж би ерөөсөө хэлээгүй. Хэрэв тийм байсан
бол та нар энэ ертөнцийн гадна гарахѐстой болно. Харин би та нарт хэрэв ах дүү
гэж нэрлэгддэг нэг чинь садар самуун, эсвэл шунахай, эсвэл шүтээн шүтэгч, эсвэл
хараалч, эсвэл архичин, эсвэл дээрэмчин бол тийм хүнтэй холбогдож болохгүй тухай
бичсэн юм. Тийм хүнтэй хамт хооллож ч болохгүй. Гадна байгсдыг шүүх хэрэг
надад юунд байх билээ? Та нар дотор байгсдыг шүүдэггүй гэж үү? Харин гадна
байгсдыг Бурхан шүүдэг. Хилэнцэт хүнийг өөрсдийнхөө дундаас зайлуул.

Та нараас хэн нэг нь хөршийнхөө эсрэг хэрэг заргатай байгаа бол, тэр хүн ариун
хүмүүсийн өмнө бус, харин зөвт бус хүмүүсийн өмнө шүүлгэхийг зүрхэлнэ гэж үү? Эсвэл ертөнцийг ариун хүмүүс шүүнэ гэдгийг та нар мэддэггүй юм уу? Хэрэв та нар
ертөнцийг шүүх юм бол багахан хэргийг шүүх чадваргүй юу? Бид тэнгэр элч нарыг
шүүнэ гэдгийг та нар мэдэхгүй юу? Тэгвэл энэ амьдралын хэрэг явдлууд хир зэрэг
илүу юм бэ? Иймд хэрэв та нарт энэ амьдралын хэрэг явдалтай холбоотой зарга
байгаа бол чуулган дотор өчүүхэн ч төдий хүндэтгэл хүлээгээгүй хүмүүсийг шүүгчээ
болгоно гэж үү? Би та нарыг ичээхийн тулд ярьж байна. Ингэхлээр та нарын дотор
ах дүүсийнхээ хоорондохыг шийдэх чадвартай мэргэн хүн ганц ч байхгүй гэж үү? Ах дүү нь ах дүүгээ итгэгч биш хүмүүсийн өмнө шүүх юм гэж үү? Үнэн хэрэгтээ та
нар бие биентэйгээ заргалдаж буй нь та нарын хувьд аль хэдийнээ сүйрэл мөн.
Харин ч яагаад буруутгагдаж болдоггүй юм бэ? Харин ч яагаад мэхлэгдэж болдоггүй
юм бэ? Харин та нар өөрсдөө бурууг үйлддэг бөгөөд мэхэлдэг аж. Тэгэхдээ ах
дүүсээ ч ингэдэг ажээ. Эсвэл та нар зөвт бус хүмүүс Бурханы хаанчлалыг өвлөхгүй
гэдгийг мэддэггүй гэж үү? Бүү мэхлэгдэгтүн. Садар самуун явдалтнууд ч, шүтээн
шүтэгчид ч, завхайрагчид ч, янхан эр ч, ижил хүйстэнтэйгээ нөхцөгчид ч, хулгайч
нар ч, шуналтангууд ч, архичид ч, хараалчид ч, дээрэмчид ч Бурханы хаанчлалыг
өвлөхгүй. Та нарын зарим нь тийм байсан. Гэвч Эзэн Есүс Христийн нэрээр болон
бидний Бурханы Сүнс дотор та нар угаагдсан, та нар ариусгагдсан, та нар
зөвтгөгдсөн юм.
Надад бүх юмс зөвшөөрөгддөг, харин бүх юмс тустай биш. Надад бүх юмс
зөвшөөрөгддөг, харин би юугаар ч эзэмдүүлэхгүй. Хоол нь ходоодонд
зориулагддаг бол ходоод нь хоолонд зориулагджээ. Харин Бурхан тэдний аль алийг
нь үгүй болгоно. Бие нь садар самуун явдалд бус, харин Эзэнд зориулагддаг бол
Эзэн биенд ажээ. Бурхан зөвхөн Эзэнийг амилуулсан төдийгүй биднийг ч бас
Өөрийн хүчээрээ амилуулна. Та нарын биес Христийн эрхтнүүд гэдгийг та нар
мэдэхгүй гэж үү? Тэгвэл би Христийн эрхтнүүдийг авч, тэдгээрийг янхны эрхтнүүд
болгох уу? Огт үгүй. Янхантай нийлсэн хүн түүнтэй нэг бие болно гэдгийг танар
мэдэхгүй юу? Учир нь Тэр "Хоѐр нь нэг махан бие болно" гэж айлддаг. Харин
Эзэнтэй нийлсэн хүн нэг сүнс байна. Садар самуун явдлаас зуттан явагтун. Хүний
үйлддэг нүгэл бүр биеийнх нь гадна байдаг. Харин садарлагч эр өөрийнхөө биеийн
эсрэг нүгэл үйлддэг. Та нарын бие бол Бурханы та нарт өгсөн, та нарын дотор
байдаг Ариун Сүнсний сүм мөн гэдгийг та нар мэддэггүй юм уу? Та нар өөрсдийнх
биш гэдгээ мэддэггүй юм уу? Учир нь та нарыг үнээр худалдан авсан юм. Тиймээс
биеэрээ Бурханыг алдаршуулагтун.

Та нарын бичсэн асуудлын тухайд гэвэл гэрлэхгүй байх нь эр хүнд сайн юм. Харин садар самуун байдалд орохгүйн тулд эр хүн бүр эхнэртэй, эмэгтэй хүн бүр
нөхөртэй байг. Нөхөр нь эхнэрийнхээ өмнө өөрийн үүргээ биелүүлэг. Үүнчлэн
эхнэр нь мөн нөхрийнхөө өмнө өөрийн үүргээ биелүүлэг. Эхнэр нь өөрийн биеэ
захирах эрх мэдэлгүй бөгөөд харин нөхөр нь захирна. Түүнчлэн нөхөр нь өөрийн
биеэ захирах эрх мэдэлгүй бөгөөд харин эхнэр нь захирна. Та нар нэг нэгнээсээ
хагацахаа зогсоо. Зөвхөн өөрсдийгөө залбиралд зориулахаар тохиролцсон цагт тус
тусдаа байгаад, дахин хамтдаа байгаарай. Эс тэгвэл Сатан та нарыг биеэ барьж
тэвчихгүй байдлаар чинь сорьж магадгүй юм. Харин үүнийг би тушаалаар бус
зөвлөмж болгон хэллээ. Бүх хүмүүс над шиг байгаасай гэж би хусдэг. Гэхдээ хүн
бүрд өөрийнх нь бэлэг Бурханаас байдаг бөгөөд нэг нь ийм байхад нөгөө нь өөр
байдаг аж.
Гэрлээгүй болон бэлэвсэн хүмүүст хандаж, хэрэв тэд над шиг байгаа хэвээрээ
байвал тэдэнд сайн гэж би хэлдэг. Гэвч хэрэв тэд биеэ захирч чадахгүй бол гэрлэг.
Учир нь шатаж байснаас гэрлэх нь илүү дээр. Эхнэр нь нөхрөөсөө салж болохгүй
гэж гэрлэсэн хүмүүст хандан би биш, харин Эзэн тушаадаг. (Хэрэв тэр салбал
дахин гэрлэхгүй байг, эсвэл нөхөртэйгөө эвлэрэг.) Нөхөр нь эхнэрээ хөөж болохгүй.
Харин бусдад нь хандаж, хэрэв ах дүү нарын нэг нь итгэгч биш эхнэртэй байгаад,
тэр эмэгтэй өөртэй нь амьдрахыг хүсвэл тэр эмэгтэйг бүү орхи гэж Эзэн биш, би
хэлдэг. Хэрэв эмэгтэй нь итгэгч биш нөхөртэй байгаад, нөхөр нь өөртэй нь
амьдрахыг хүсвэл нөхрөө бүү орхиг. Учир нь үл итгэгч нөхөр нь эхнэрээрээ
ариусгагдсан байна. Үл итгэгч эхнэр нь итгэгч нөхрөөрөө ариусгагдсан байна. Тийм
бишсэн бол та нарын хүүхдүүд бузар байх байсан. Харин одоо тэд ариун аж. Хэрэв үл итгэгч нэг нь салбал тэр салаг. Ах дүү болон эгч дүү нар ийм тохиолдолд
боолчлол дор байхгүй. Харин ч Бурхан биднийг амар тайван уруу дуудсан юм. Эхнэр ээ, чи нөхрөө аврах эсэхийг яаж мэднэ вэ? Нөхөр өө, чи эхнэрээ аврах
эсэхийг яаж мэднэ вэ?
Зөвхөн Бурхан хүн бүрийг дуудсанчлан, Эзэн хүн бүрд хувааж өгснөөр нь тэр хүн
яваг. Би бүх чуулганд ийнхүү тушаадаг. Хөвч хөндөх ѐслол хийлгэсний дараа хэн
нэг нь дуудагдсан уу? Тэр хүн хөвч хөндөлтөө бүү үгүй болгог. Хөвч хөндөх ѐслол
хийлгээгүй хүмүүсээс хэн нэг нь дуудагдсан уу? Тэр хүн бүү хөвч хөндүүл. Хөвч
хөндөх нь юу ч биш, хөвч хөндүүлээгүй нь ч юу ч биш. Харин Бурханы тушаалуудыг
сахих нь чухал юм. Хүн бүр дуудагдсан дуудлагынхаа дотор үлдэг. Чи боол
байхдаа дуудагдсан уу? Үүндээ санаа бүү зов. Хэрэв чи чөлөөтэй болох боломжтой
бол түүнийгээ ашигла. Учир нь боол байхдаа Эзэн дотор дуудагдсан хүн Эзэний
чөлөөлсөн хүн мөн. Үүнтэй адил чөлөөтэй байхдаа дуудагдсан хүн Христийн боол
мөн. Та нарыг үнээр худалдан авсан юм. Хүмүүсийн боол бүү бологтун. Ах дүү
нар аа, хэн юун дотор дуудагдсан байна, түүн дотроо хүн бүр Бурхантай хамтүлд.
Онгон бүсгүйчүүдийн тухайд гэвэл Эзэний тушаал надад байхгүй. Харин Эзэний
өршөөлөөр итгэмжит болсон хүний хувьд саналаа хэлье. Тэгэхлээр миний
бодоход, өнөөгийн зовлон зүдгүүрийн учир байсан хэвээрээ байх нь эр хүнд сайн аж.
Чи эхнэртэй холбогдсон уу? Салах гэж бүү оролд. Чи эхнэрээс салсан уу? Эхнэр
бүү хай. Гэхдээ чи гэрлэлээ ч гэсэн нүгэл үйлдээгүй хэрэг. Хэрэв онгон бүсгүй
гэрлэлээ ч гэсэн нүгэл үйлдээгүй хэрэг. Гэвч иймэрхүү хүмүүс нь махан
биедээзовлонтой болно. Би та нарыг гамнахыг чармайж байна. Ах дүү нар аа,
үүнийг би та нарт хэлье. Цаг хугацаа охор богино болжээ. Цаашдаа эхнэртэй хүмүүс
нь эхнэргүй мэт, уйлж байгаа хүмүүс нь уйлаагүй мэт, баярлаж байгаа хүмүүс нь
баярлаагүй мэт, худалдан авч байгаа хүмүүс нь өмч хөрөнгөгүй мэт, энэ
ертөнцийг хэрэглэж байгаа хүмүүс нь бүрэн дүүрнээр ашиглаагүй мэт болох ѐстой
аж. Учир нь энэ ертөнцийн хэлбэр өнгөрөн одож байна. Гэвч та нар санаа зовох
юмнаас чөлөөтэй байхыг би хүсдэг. Гэрлээгүй хүн Эзэнд яаж таалагдах вэ хэмээн
Эзэний юмсад санаа тавьдаг. Харин гэрлэсэн хүн эхнэртээ яаж таалагдах вэ
хэмээн ертөнцийн юмсад санаа тавьдаг бөгөөд тэр хүн хуваагдсан байдаг аж.
Гэрлээгүй онгон эмэгтэй нь биеэрээ болон сүнсээрээ ариун байхын тулд Эзэний
юмсад санаа тавьдаг. Харин гэрлэсэн эмэгтэй нь нөхөртөө яаж таалагдах вэ хэмээн
ертөнцийн юмсад санаа тавьдаг юм. Би та нарыг боогдуулах гэсэндээ бус, харин
та нарын тусын тулд бөгөөд зохистой байдал болон эргэлт буцалтгүйгээр Эзэнд
үнэнч байх байдлын чинь төлөө үүнийг хэлж байгаа юм.
Хэрэв ямар нэгэн хүн өөрийн онгон бүсгүйд ѐс журамгүй зан гаргаж байна гэж
бодож байгаа бол, хэрэв тэр эмэгтэй насанд хүрсэн бөгөөд тийм байх ѐстой юм бол
тэр хүн хүслээрээ болог. Тэр нүтэл үйлдээгүй. Тэд гэрлэг.
Харин хэн өөрийн сэтгэл зүрхэндээ бат зогсож, энэ нь шаардлагагүй гээд өөрийн
хүслээ захирсан бөгөөд нөхөрт гараагүй өөрийн онгон бүсгүйг зүрхэндээ байлгахаар
шийдсэн бол энэ нь тэр хүний хувьд сайн хэрэг. Тиймээс тэр хүн өөрийн онгон
бүсгүйг гэрлүүлбэл сайн биз, гэрлүүлэхгүй бол илүү сайн биз ээ.
Эхнэр хүн нөхрөө амьд байхад нь түүнтэй холбоотой байдаг. Хэрэв нөхөр нь
үхвэл тэр эмэгтэй хүссэн хүнтэйгээ гэрлэх эрх чөлөөтэй болно. Харин зөвхөн Эзэн
дотор юм. Харин миний бодлоор бол хэрэв тэр эмэгтэй байгаагаараа үлдвэл илүү
ч жаргалтай байна. Надад ч бас Бурханы Сүнс байгаа гэж би боддог.

Шүтээнүүдэд өргөсөн тахилын тухайд гэвэл бид цөмөөрөө мэдлэгтэй гэдгийг бид
мэднэ. Мэдлэг ихэрхэг болгодог, харин хайр сургамжилдаг аж. Хэрэв хэн нэгэн хүн
өөрийгөө ямар ч зүйлийг мэддэг гэж боддог бол тэр хүн мэдэх ѐстойгоо мэдээгүй л
байна. Харин хэрэв хүн Бурханд хайртай бол тэр хүн Түүгээр танигдсан байна. Иймд шүтээнүүдэд өргөсөн юмсыг идэх талаар гэвэл энэ ертөнцөд шүтээн гэдэг нь
байдаггүй бөгөөд ганцаас өөр Бурхан байхгүйг бид мэднэ. Хэдийгээр тэнгэрт болон
газарт бурхад хэмээгдэгчид нь байдаг бөгөөд тиймээс олон бурхад ба олон эзэд
байдаг хэмээсэн ч гэсэн, бидний хувьд ганц Бурхан, Эцэг байна. Бүх юм Түүнээс
гарсан бөгөөд бид Түүний төлөө юм. Мөн ганц Эзэн Есүс Христ байна. Бүх юм
Түүгээр байгаа бөгөөд бид ч Түүгээр байгаа юм.
Харин энэ мэдлэг бүх хүнд байдаггүй ажээ. Зарим хүмүүс өнөөг хүртэл шүтээнд
дассан учир шүтээнд өргөсөн тахил гэж бодож идсэнээрээ өөрсдийнхөө мөхөс мөс
чанарыг бузарладаг ажээ. Харин идэх юм биднийг Бурханд аваачихгүй. Бид идлээ
ч дээрдэхгүй, идээгүй ч дордохгүй. Харин та нарын энэ эрх мөхөс хүмүүст
бүдрүүлэх чулуу болох вий гэдэгт санаа тавь. Учир нь мэдлэгтэй чамайг шүтээний
сүмд идэж суухыг чинь хэрэв мөхөс нэгэн харвал, шүтээнд тахигдсан юмсыг идье
хэмээн түүний мөс чанар нь зоригжих бус уу? Иймд мөхөс ах дүү чинь чиний
мэдлэгээс болж үрэгдэж байна. Түүний төлөө л Христ үхсэн юм шүү. Ийнхүү ах
дүүсийнхээ эсрэг нүтэл хийж, тэдний мөхөс мөс чанарыг шархлуулснаараа чи
Христийн эсрэг нүгэл хийж байгаа юм. Тиймээс хэрэв идэх юм миний ах дүүг
бүдрүүлэх шалтаг болбол ах дүүгээ бүдрүүлэхгүйн тулд би хэзээ ч дахин мах
идэхгүй.

Би эрх чөлөөтэй биш гэж үү? Би элч биш гэж үү? Би бидний Эзэн Есүсийг
хараагүй гэж үү? Та нар Эзэн доторх миний ажил биш гэж үү? Хэрэв би бусдад элч
биш байлаа гэхэд та нарын хувьд бол элч мөн. Учир нь та нар бол Эзэн доторх
элчийн үүргийн минь тамга юм.
Намайг шалгадаг хүмүүст хандах миний өмгөөлөл нь ийм юм. Идэж, уух эрх
бидэнд байхгүй гэж үү? Бусад элч нар болон Эзэний дүү нар, Кеф шиг эгч дүү
болох эхнэрээ дагуулах эрх бидэнд байхгүй гэж үү? Эсвэл ажлаа орхих эрх зөвхөн
Барнаб бид хоѐрт байхгүй юм уу? Өөрийнхөө хөлсөөр цэрэг мэт ямар ч цагт
үйлчилдэг хэн байна вэ? Усан үзмийн талбай байгуулаад, жимснээс нь иддэггүй хэн
байна вэ? Хонин сүрэг хариулдаг атлаа сүргийнхээ сүүг хэрэглэдэггүй хэн байна вэ?
Эдгээр зүйлийг би хүний ѐсоор ярьж байна уу? Хууль ч гэсэн эдгээр зүйлийг
хэлдэггүй гэж үү? Учир нь Мосегийн Хуульд "Тариа цайруулж буй үхрийн аманд
хошуувч бүү хий" гэж бичсэн байдаг. Бурхан үхэрд санаа тавьдаг юм уу? Тэр
үүнийг бүхэлд нь бидний төлөө айлдсан уу? Тийм ээ, энэ нь бидний төлөө бичигдсэн
юм. Тэгэхлээр газар хагалагч найдлага дотор хагалж, цайруулагч найдлага дотор
цайруулж хувиа хүртэх ѐстой аж. Хэрэв бид та нарт сүнслэг зүйлсийг тариад та
нараас бид махан биеийн юмсыг хураасан бол энэ нь дэндүү их байна уу? Хэрэв
бусад нь та нарынхаас хуваалцах эрхтэй байдаг юм бол бид тэднээс ч илүү байх
ѐстой бус уу? Хэдий тийм боловч, бид энэ эрхээ ашиглаагүй. Харин үүний оронд бид
өөрсдөө Христийн сайн мэдээнд ямар ч саад тотгор учруулахгүйн тулд бүх юмсыг
тэвчдэг. Ариун үйлчлэлийг гүйцэтгэгчид сүмээс хооллодгийг болон тахил өргөхөд
оролцогчид тахилын ширээн дээрхээс хувиа хүртдэгийг та нар мэдэхгүй гэж үү? Түүнчлэн сайн мэдээг тунхаглагчид сайн мэдээгээр амь зуухыг Эзэн тогтоосон ажээ.
Харин би энэ бүхнээс юуг ч ашиглаагүй. Намайг тийм байлгахын тулд эдгээрийг
бичээгүй. Учир нь миний бахархлыг хэн нэг нь хоосон хүчингүй болгосноос миний
хувьд үхсэн нь дээр юм. Учир нь хэрэв би сайн мэдээг тунхаглавал үүнд сайрхах
юм надад юу ч алга. Яагаад гэвэл би шахалтад байдаг. Хэрэв би сайн мэдээг
тунхаглахгүй бол энэ нь надад зовлон болдог. Хэрэв би үүнийг сайн дураараа
хийвэл шагнал хүртэнэ. Гэвч хэрэв миний хүслийн эсрэг байлаа ч нярвын үүрэг нь
надад даалгагдсан юм. Тэгвэл миний шагнал юу вэ? Сайн мэдээг тунхаглахдаа би
төлбөргүйгээр сайн мэдээг өгч, ингэснээрээ сайн мэдээн дотор өөрийн эрхээ бүрэн
дүүрнээр ашиглахгүй байх явдал юм.
Учир нь би бүхнээс чөлөөтэй атлаа илүү олныг талдаа оруулахын тулд өөрийгөө
бүгдэд боол болгов. Иудейчүүдийг талдаа оруулахын тулд би иудейчүүдэд Иудей
хүн адил, Хуулийн дор байгсдыг талдаа оруулахын тулд би өөрөө Хуулийн дор
байдаггүй атлаа Хуулийн дор байгсдад Хуулийн дор байгч мэт, хуульгүй
хүмүүсийг талдаа оруулахын тулд би Бурханы хуульгүй байгаа бус, харин Христийн
хууль дор байдагатлаа, хуулыүй хүмүүст хуульгүи хүн адил, мөхөс хүмүүсийг
талдаа оруулахын тулд би мөхөс хүмүүст мөхөс хүн адил болсон юм. Яалаа ч гэсэн
заримыг нь аврахын тулд бүх хүнд би бүх юм болж байлаа. Би сайн мэдээний
хамсаатан болохын тулд сайн мэдээний төлөө бүх юмсыг хийдэг.
Уралдаанд оролцон гүйгчид бүгд гүйдэг ч нэг нь л шагнал хүртдэгийг та нар
мэдэхгүй гэж үү? Та нар ялахын тулд ийнхүү гүйцгээ. Тэмцээнд өрсөлдөгч хүн бүр
бүх талаараа биеэ барих чадварт өөрийгөө дасгалжуулдаг аж. Тэд муудах титмийг
хүртэхийн төлөө бол, харин бид үл муудах титмийн төлөө юм. Тиймээс би ямар ч
зорилгогүй мэт гүйдэг бус, зангидсан гараараа агаар цохих мэт нударгаддаг бус, харин бусдад сайн мэдээг тунхагласан атлаа өөрөө тэнцээгүй байх вий гэсэндээ
биеэ зовоож өөрийнхөө боол болгодог.

Та нар дараах зүйлийг мэдэхгүй байхыг би хүсэхгүй байна. Ах дүү нар аа,
бидний эцгүүд бүгд үүлэн баганан доор байж, бүгд тэнгисийг гатлан гарч, бүгд үүл
болон тэнгист Мосе уруу баптисм хүртэж, бүтд адилхан сүнслэг хоол идсэн бөгөөд
бүгд адилхан сүнслэг ундааг уусан байна. Тэднийг дагаж байсан сүнслэг хаднаас
тэд ундаалсан юм. Тэр хад бол Христ байв. Гэсэн ч тэдний олонх нь Бурханы
таалалд нийцсэнгүй. Иймээс ч тэднийг цөлд унагасан юм. Тэд тачаадан хуссэн шиг
бузар юмсын араас бид тачаадан хүсэхгүй байхын тулд энэ нь бидэнд жишээ болсон
юм. Тэдний зарим шиг шүтээн шүтэгчид бүү бол. Энэ тухай "Хүмүүс идэж, уухаар
суув. Тоглохоор бослоо" гэж бичигдсэн байна. Тэдний адил бид садар самууныг
үйлдэхгүй байцгаая. Учир нь тэдний зарим нь садарлаж, ганцхан өдөр хорин гурван
мянган хүн үхсэн юм. Тэдний адил бид Христийг сорихгүй байцгаая. Учир нь
тэдний зарим нь сорьж, могойнуудад хөнөөгдсөн юм. Тэдний адил бид
дургүйцэхгүй байцгаая. Учир нь тэдний зарим нь дургүйцээд, устгагчаар хөнөөгдсөн
юм. Энэ бүхэн жишээ болон тэдэнд тохиолдсон бөгөөд үүнийг энэ үеийн эцэст
амьдарч буй бидэнд сануулга болгон бичжээ. Тиймээс өөрийгөө зогсож байна гэж
боддог хүнуначихгүйн тулд болгоомжтой байг. Та нарт учирсан сорилт нь хүнд
тохиолддог л зүйл юм. Бурхан итгэмжит билээ. Тэр та нарыг хэрээс чинь хэтэрсэн
хүчээр соригдохыг зөвшөөрдөггүй, харин сорилтыг тэсвэрлэж чадахын тулд
сорилттой хамт мөн гарах замыг ч өгдөг юм.
Тиймд миний хайрт хүмүүс ээ, шүтээн шүтэх явдлаас зутт. Мэргэн хүмүүст
хэлдгийн адил би хэлье. Юу хэлж байгааг минь та нар шүүцгээ. Бидний ерөөдөг
ерөөлийн аяга нь Христийн цусан доторх оролцоо биш үү? Бидний хутачдаг талх нь
Христийн бие доторх оролцоо биш үү? Талх нэг тул бид олуулаа ч нэг бие байна.
Учир нь бид бүгдээрээ нэг талхнаас хуваалцдаг. Махан биеийнх нь дагуу
Израилийг хар. Тахилаас идэгчид нь тахилын ширээний хамсаатан биш үү? Тиймээс би юу гэж хэлээд байна вэ? Шүтээнүүдэд тахигдсан юмс нь чухал юм уу,
шүтээн нь чухал юм уу? Үгүй, харин тахидаг юмсыг тэд Бурханд бус, харин
чөтгөрүүдэд тахидаг аж. Та нарыг чөтгөрүүдийн хамсаатан болоосой гэж би
хүсдэггүй. Та нар Эзэний аяганаас болон чөтгөрүүдийн аяганаас зэрэг ууж
чадахгүй. Та нар Эзэний ширээг болон чөтгөрүүдийн ширээг зэрэг хуваалцаж
чадахгүй. Эсвэл бид Эзэний хардалтыг хөдөлгөх үү? Бид Түүнээс илүү хүчтэй юм
гэж үү? Бүх юмс зөвшөөрөгддөг, харин бугд тустай биш. Бүх юмс зөвшөөрөгддөг,
харин бүгд босгон байгуулдаггүй. Хэн ч өөрийн ашгийг бүү эр, харин бусдынхыг
эрэг. Махны зах дээр зарагддаг аливаа юмыг мөс чанарын төлөө асуулт
тавилгүйгээр ид. "Учир нь дэлхий болон түүнийг дүүргэдэг юмс Эзэнийх юм". Хэрэв итгэдэггүй хүмүүсийн нэг нь та нарыг урьж, та нар очихыг хүсвэл, мөс чанарын
төлөө асуулт тавилгүйгээр өөрсдийн чинь өмнө тавьсан бүхнийг ид. Хэрэв хэн
нэгэн хүн та нарт "Энэ бол шүтээнд тахисан мах" гэвэл, та нарт хэлж өгсөн хүний
болон мөс чанарын төлөө түүнийг бүү ид. Би та нарын мөс чанарын тухай бус,
харин бусдынхыг ярьж байна. Учир нь яагаад миний эрх чөлөө бусдын мөс чанараар
шүүгддэг билээ? Хэрэв би талархалтайгаар идвэл яагаад талархал өргөсөн
зүйлийнхээ талаар гүтгэгддэг билээ? Иймээс та нар идэж, уухдаа, эсвэл юу ч
хийсэн Бурханы аддрын төлөө бүхнийг хий. Иудейчүүдэд ч, грекчүүдэд ч,
Бурханы чуулганд ч хэрэг төвөг бүү учруул. Яг надтай адил байгтун. Хүмүүсийг
аврагдаасай гэсэндээ би өөрийн ашгийг бус, харин олны ашгийг хайн, бүхний дотор
бүх хүний таалалд нийцүүлдэг.

Би бас Христийг дуурайдаг шиг намайг дуурайцгаа. Та нар бүх зүйл дээр
намайг санаж, та нарт би хэрхэн дамжуулж өгсөнчлөн тэдгээр уламжлалыг чанд
сахьдаг тул та нарыг би магтдаг. Гэвч Христ бол эр хүн бүрийн тэргүүн, эр хүн бол
эмэгтэй хүний тэргүүн, Бурхан бол Христийн тэргүүн мөн гэдгийг та нар ойлгоосой
гэж би хүсэж байна. Залбирах эсвэл эш үзүүлэх үедээ толгой дээрээ өмсгөлтэй эр
хүн бүр өөрийн толгойгоо гутааж байгаа юм. Харин залбирах эсвэл эш үзүүлэх
үедээ толгойгоо бүтээгээгүй эмэгтэй хүн бүр өөрийн толгойгоо гутааж буй хэрэг. Энэ
нь тэр эмэгтэй үсээ хусуулсантай адил юм. Хэрэв эмэгтэй хүн толгойгоо бүтээхгүй
бол үсээ бас хяргаг. Гэвч үсээ хяргах, хусуулах нь эмэгтэй хүнд ичгэвтэр байвал тэр
өөрийн толгойгоо бүтээг. Эр хүн толгойгоо бүтээх ѐсгүй. Учир нь эр хүн нь Бурханы
дүр ба алдар мөн. Харин эмэгтэй хүн эр хүний алдар юм. Учир нь эр хүн эмэгтэй
хүнээс бус, харин эмэгтэй хүн эр хүнээс бий болсон. Үнэндээ эр хүн эмэгтэй хүний
төлөө бүтээгдсэн бус, харин эмэгтэй хүн эр хүний төлөө бүтээгдсэн юм. Тиймээс
тэнгэр элч нарын улмаас эмэгтэй хүн толгой дээрээ эрх мэдлийн тэмдэг байлгах
ѐстой. Гэвч Эзэн дотор эр хүнгүйгээр эмэгтэй хүн гэж үгүй бөгөөд эмэгтэй
хүнгүйгээр эр хүн гэж үгүй юм. Учир нь эмэгтэй хүн эр хүнээс бий болсончлон эр
хүн эмэгтэй хүнээс төрдөг. Бүх юмс Бурханаас бий болсон. Эмэгтэй хүн толгойгоо
бүтээхгүй Бурханд залбирах нь зохистой юу? Өөрсдөө шүүцгээ. Хэрэв эр хүн урт
үстэй байвал энэ нь түүнийг гутаадаг гэдгийг төрөлх байдал өөрөө та нарт сургадаг
бус уу? Харин хэрэв эмэгтэй хүн урт үстэй байвал энэ нь түүнд алдар юм. Тийм
биш гэж үү? Яагаад гэвэл түүний үс нь түүнд өмсгөл болон өгөгджээ. Хэрэв хэн
нэг нь маргаантай байхыг боддог бол тийм ѐс заншил бидэнд ч, Бурханы
чуулгануудад ч байхгүй билээ.
Харин энэ зааврыг өгөхдөө би та нарыг магтахгүй. Яагаад гэвэл та нар хамтдаа
цуглахдаа сайжраагүй, харин ч мууджээ. Учир нь нэгдүгээрт, та нар чуулган дотор
цуглах үедээ дундаа хагаралтай байгааг чинь би сонсов. Зарим талаар би үүнд итгэж
байна. Учир нь та нарын дунд шалгарсан хүмүүс тодорсон байхын тулд та нарын
дунд бүлэглэлүүд гарчирэх ѐстой юм. Тиймээс та нар хамтдаа цуглах нь Эзэний
Зоогийг идэхийн тулд биш юм. Учир нь хүн бүр өөрийнхөө хоолноос урьтаж иддэг
бөгөөд нэг нь өлсгөлөн байхад нөгөө нь согтуурч байна. Та нарт идэх уух гэр орон
байхгүй гэж үү? Эсвэл та нар Бурханы чуулганыг басамжлан, хоосон нэгнийгээ ичээх
гэдэг юм уу? Та нарт би юу гэж хэлэх вэ? Та нарыг би магтах уу? Үүний чинь төлөө
би та нарыг магтахгүй. Учир нь Эзэнээс юу авсныгаа та нарт би дамжуулж өгсөн.
Чухамхүү Түүний баригдсан тэр шөнө Эзэн Есүс талх аваад, талархлаа өргөж,
хуваагаад "Энэ бол та нарын төлөөх Миний бие мөн. Намайг дурсан үүнийг үйлд"
гэв. Тэрчлэн зоогийн дараа мөн аяга авч "Энэ аяга бол Миний цусаар тогтоогдох
шйнэ гэрээ мөн. Үүнээс та нар уух болгондоо Намайг дурсан үүнийг үйлд" гэсэн юм.
Учир нь энэ талхыг идэж, энэ аяганаас уух бүрдээ та нар Түүнийг ирэх хүртэл
Эзэний үхлийг тунхагладаг. Тиймд хэн нэгэн хүн зохисгүйгээр Эзэний талхыг
идэж, аяганаас уух аваас Эзэний бие ба цусны буруутан болно. Харин хүн
өөрийгөө шалгаж байгаад талхыг идэг, аяганаас ууг. Учир нь идэж буй хүн хэрэв
биеийг зөв шүүлгүй идэж, уувал өөртөө шийтгэл авчирна. Үүнээс болж та нарын
дунд мөхөс, өвчтэй хүн олон байгаа бөгөөд мөн цөөнгүй хүмүүс үхсэн. Хэрэв бид
өөрсдийгөө зөв шүүсэн бол шийтгэгдэхгүй байх байсан. Харин бид шийтгэгдэхдээ
Эзэнээр сахилгажуулагддаг. Ингэснээр бид ертөнцтэй хамт яллагдахгүй юм. Тиймд ах дүүс минь, та нар идэхийн тулд цуглавал нэг нэгнийгээ хүлээ. Та нар
хамтдаа шийтгэлд унахгүйн тулд хэрэв өлссөн хүн байвал тэр хүн гэртээ идэг. Бусад
хэргүүдийг би очихдоо зохицуулъя.

Ах дүү нар аа, сүнслэг бэлгүүдийн талаар та нар мэдэхгүй байхыг би хүсэхгүй
байна. Та нар Эзэнд итгээгүй байхдаа хэлгүй шүтээнүүдэд хөтлөгдөж, төөрөлдсөн
байснаа мэдэх билээ. Тиймээс хэн ч Бурханы Сүнсээр "Есүс хараагдсан" гэж
ярихгүй бөгөөд Ариун Сүнсээр бус бол өөр хэн ч "Есүс бол Эзэн" гэж хэлж чадахгүй
гэдгийг би та нарт мэдэгдье.
Бэлгүүд нь ялгаатай боловч адилхан Сүнс. Үйлчлэлүүд нь ялгаатай боловч
адилхан Эзэн. Үйлдлүүд нь ялгаатай боловч бүгдийн дотор бүх юмсыг үйлдэгч нь
адилхан Бурхан юм. Нийтийн тусын тулд Сүнсний илрэлийг хүн тус бүрд өгсөн аж.
Учир нь нэгэнд нь мэргэн ухааны үгийг Сүнсээр өгсөн бол, нөгөөд нь мэдлэгийн
үгийг адилхан Сүнсээр өгсөн бөгөөд өөр нэгэнд нь итгэлийг адилхан Сүнсээр өгсөн
аж. Нэгэнд нь эдгээх бэлгийг нэг Сүнсээр өгсөн бол, бас өөр нэгэнд нь
гайхамшгуудыг үйддэх, нөгөөд нь эш үзүүлэх, бас нэгэнд нь сүнснүүдийг ялгах
чадвар, нөгөөд нь олон янзын хэлээр ярих чадвар,нэгэнд нь хэлүүдийг тайлбарлах
чадварыг өгсөн байна. Энэ бүхнийг нэг, адилхан Сүнс ажиллуулдаг бөгөөд Тэр
Өөрийнхөө хүссэнчлэн хүн тус бүрд хуваарилдаг аж.
Учир нь бие нэг атлаа олон эрхтэнтэй байдаг. Биеийн бүх эрхтнүүд нь хэдийгээр
олон боловч нэг бие боддог мэт Христ ч мөн тийм болой. Учир нь иудейчүүд
эсвэл грекчүүд, боолууд эсвэл эрх чөлөөт хүмүүс ч ялгаагүй бид бүгдээрээ нэг
Сүнсээр нэг бие уруу баптисм хүртсэн бөгөөд нэг Сүнсийг уусан юм. Учир нь бие
бол ганц эрхтэн бус, харин олон эрхтэнтэй. Хэрэв хөл "Би гар биш учраас биетэй
холбоогүй" гэвэл үүнээс болж тэр биетэй холбоогүй болохгүй шүү дээ. Хэрэв чих
"Би нүд биш учраас биетэй холбоогүй" гэвэл үүнээс болж тэр биетэй холбоогүй
болохгүй шүү дээ. Хэрэв бүхэл бие нүд байсан бол сонсгол нь хаана байх байсан
бэ? Хэрэв бүхэл бие сонсгол байсан бол үнэрлэх мэдрэмж нь хаана байх билээ? Харин эдүгээ Бурхан Өөрөө хүссэнчлэн эрхтэн тус бүрийг биед байрлуулжээ. Хэрэв бүгдээрээ нэг эрхтэн байсан бол бие нь хаана байх билээ? Харин эдүгээ
олон эрхтэн байдаг ч нэг бие байна. Нүд "Чи надад хэрэггүй" гэж гарт хэлж
чадахгүй. Эсвэл толгой "Та нар надад хэрэггүй" гэж хөлд хэлж чадахгүй юм. Бүр
сул дорой мэт санагдах эрхтэн харин ч шал өөр байх бөгөөд биед бүр ч их хэрэгтэй
байдаг аж.
Бидэнд тийм ч эрхэм биш санагддаг биеийн зарим эрхтнүүддээ бид илүү
хүндэтгэл үзүүлдэг бөгөөд аягүй харагддаг эрхтнүүд маань илүү аятайхан байдлыг
шаарддаг. Харин бидний аятайхан харагдах эрхтнүүд тийм байдлыг шаарддаггүй
аж. Харин Бурхан биеийг ийнхүү нэгтгэсэн бөгөөд дутагдсан эрхтнүүдэд илүү
хүндэтгэлийг үзүүлэв. Ингэснээр бие дотор хагарал гарахгүй, харин эрхтнүүд нь
бие биендээ адилхан халамжтай байх юм. Хэрэв нэг эрхтэн нь зовбол түүний
хамт бүх эрхтнүүд зовно. Хэрэв нэг эрхтэн нь алдаршвал түүний хамт бүх эрхтнүүд
баярлах болно. Эдүгээ та нар Христийн бие бөгөөд тус тусдаа үүний эрхтнүүд нь
юм. Бурхан чуулганд нэгдүгээрт элч нар, хоѐрдутаарт эш үзүүлэгчид,
гуравдугаарт багш нар, дараа нь гайхамшгийг үйлдэх хүч, дараа нь эдгээх бэлгүүд,
туслах, удирдах ба олон янзын хэлээр ярих чадварыг тавьжээ. Бүгд элч нар гэж
үү? Бүгд эш үзүүлэгчид гэж үү? Бүтд багш нар гэж үү? Бүгд гайхамшгийг үйддэгчид
гэж үү? Бүтд эдгээх бэлгүүдтэй гэж үү? Бүгд олон янзын хэлээр ярьдаг гэж үү?
Бүгд хэлийг тайлбарладаг гэж үү? Харин үлэмж агуу бэлгүүдийг хүсэн
тэмүүлэгтүн. Би та нарт илүү давуу замыг харуулъя.

Хэрэв би хүмүүсийн болон тэнгэр элч нарын хэлээр ярьсан ч надад хайр
байхгүй бол би нүргэлэх харанга, хангинах цан болох байсан. Хэрэв би эш үзүүлэх
чадвартай, мөн бүх нууцууд болон бүх мэдлэгийг мэддэг байгаад, уулыг нүүлгэх
бүрэн итгэлтэй байлаа ч, надад хайр байхгүй бол би юу ч биш. Хэрэв би өөрийн
бүх л өмч хөрөнгөө тараан өгч, өөрийн биеийг шатаахаар тушаасан ч надад хайр
байхгүй бол энэ нь надад ямар ч ашиггүй юм. Хайр бол тэвчээртэй, энэрэнгүй юм.
Хайр атаархдаггүй, бардам зан гаргадаггүй, ихэрхдэггүй, зохисгүй авирладаггүй,
өөрийнхийг эрдэггүй, уурладаггүй, муутай тооцоо хийдэггүй, зөвт бус байдалд
баярладаггүй, харин үнэнд баярладаг, бүгдийг далдалдаг, бүгдэд итгэдэг, бүгдэд
найддаг, бүгдийг тэсвэрлэдэг. Хайр хэзээ ч дуусдаггүй. Харин эш үзүүлж байгаа
бол, тэдгээр нь үгүй болно. Хэрэв олон янзын хэлүүд байгаа бол тэд болих болно.
Хэрэв мэдлэг байгаа бол энэ ч үгүй болно. Учир нь бид хэсэгхэнийг мэддэг,
хэсэгхэнийг эш үзүүлдэг. Харин төгс юм нь ирэх үед хэсэгхэн гэдэг нь үгүй болно.
Би хүүхэд байхдаа хүүхэд шиг ярьж, хүүхэд шиг боддог, сэтгэдэг байлаа. Би
эрийн цээнд хүрээд хүүхэд насныхаа занг орхисон юм. Учир нь бид одоо толинд
бүдэг бадаг хардаг ч, харин дараа нь нүүр нүүрээ харна. Би одоо хэсэгхэнийг мэддэг
ч, би өөрөө бүрэн мэдэгдсэн шигээ харин дараа нь би бүрэн мэдэх болно. Эдүгээ
итгэл, найдвар, хайр гурав үлддэг боловч хамгийн агуу нь хайр мөн.

Та нар хайрыг мөшгөгтүн. Сүнслэг бэлгүүдийг авахыг хүсэж тэмүүл. Ялангуяа
эш үзүүлэх бэлгийг хүс. Хэлээр ярьдаг хүн хүмүүст бус, харин Бурханд хандаж
ярьдаг. Учир нь тэр хүн сүнс дотор нууцуудыг ярьдаг боловч ямар ч хүн ойлгодоггүй
ажээ. Харин эш үзүүлдэг хүн босгон байгуулах, урамшуулах, тайтгаруулахын тулд
хүмүүст хандаж ярьдаг. Хэлээр ярьдаг хүн өөрийгөө босгон байгуулдаг бол эш
үзүүлдэг хүн чуулганыг босгон байгуулдаг аж. Би та бүхнийг хэлээр яриасай гэж
хүсдэг ч, эш үзүүлэхийг чинь бүр ч илүү хүсдэг. Ярьснаа тайлбарлахгүй л бол хэлээр
ярьдаг хүнээс эш үзүүддэг хүн нь илүү агуу юм. Ингэснээр чуулган нь босгон
байгуулагдах юм. Ах дүү нар аа, хэрэв би та нар уруу очиж хэлээр ярилаа гэхэд
илчлэлт, эсвэл мэдлэг, эсвэл эш үзүүллэг, эсвэл сургаалаар ярихгүй л бол та нарт
ямар тус болох билээ? Амьгүй атлаа дуу гаргагч бишгүүр ба босоо ятгын аль аль
нь хэрэв ялгагдах дуу гаргахгүй бол бишгүүрээр, эсвэл ятгаар юу тоглосныг яаж
мэдэх вэ? Хэрэв бүрээ тодорхой дуугарахгүй бол хэн тулалдаанд бэлдэх вэ? Түүнчлэн хэрэв та нар хэлээр ярихдаа тодорхой үгийг өгөхгүй бол ярьж байгаа чинь
хэрхэн ойлгогдох юм бэ? Агаарт ярьж буй хэрэг болно. Ертөнцөд олон янзын
аялга байдаг байх. Утгагүй аялга нэг ч байхгүй юм. Иймээс хэрэв би тухайн
аялганы утгыг мэдэхгүй бол ярилцагчхүнийхээ хувьд би харь хүн болж, миний хувьд
ярилцагч маань харь хүн болно. Тэрчлэн та нар сүнслэг зүйлсэд хүсэн тэмүүлдэг
хүмүүс учир чуулганы босгон байгуулалтын төлөө тэдгээрийн бялхалтыг эрж хай. Тиймд хэлээр яригч хүн тайлбарлахын тулд залбираг. Учир нь хэрэв би хэлээр
залбирвал миний сүнс залбирдаг бөгөөд харин миний ухаанд үр жимс үгүй юм. Тэгвэл яах вэ? Би сүнсээр залбирах болно. Би бас ухаанаар залбирах болно. Би
сүнсээр дуулах болно. Би бас ухаанаар дуулах болно. Эс бөгөөс хэрэв та нар
сүнс дотор ерөөвөл билэг авъяасгүй нэг чинь та нарын талархалд "Амен" гэж яаж
хэлэх вэ? Та нарын юу хэлснийг чинь ч тэр мэдэхгүй. Учир нь чи талархлаа сайн
илэрхийлдэг байж болох ч бусад нь байгуулагдахгүй. Би та бүгдээс ч илүүгээр
хэлээр ярьдаг тул Бурханд талархдаг. Чуулган дотор хэлээр түмэн үг хэлснээс
бусдыг ч мөн сургахын тулд чуулган дотор ухаанаараа таван үг хэлэхийг би хүсдэг.
Ах дүү нар аа, ухаанаараа хүүхдүүд байж болохгүй. Бузар мууд балчир хүүхэд
болж, харин ухаанаараа төлөвшсөн хүн бай. Хуульд "«Би харь хэлээр болон харь
хүмүүсийн амаар дамжуулж энэ хүмүүст ярина. Тэгсэн ч тэд Намайг сонсохгүй» гэж
Эзэн айлдаж байна" гэж бичигдсэн байдаг. Тиймээс хэлүүд нь итгэдэг хүмүүсийн
төлөө бус, харин итгэдэггүй хүмүүсийн төлөөх тэмдэгболдог аж. Харин эш үзүүллэг
нь итгэдэггүй хүмүүсийн төлөө бус, харин итгэдэг хүмүүсийн төлөө байдаг. Тиймээс хэрэв чуулган бүрэн бүтнээрээ хамтдаа цуглаад, бүтд хэлүүдээр яривал
бэлэг авъяасгүй хүн, эсвэл итгэдэггүй хүмүүс орж ирвэл тэд та нарыг галзуу гэж
хэлэхгүй гэж үү? Хэрэв та нар бүтд эш үзүүлбэл, итгэдэггүй эсвэл бэлэг авъяасгүй
хүн орж ирвэл тэрээр бүхнээр яллагдан, бүхнээр шүүгдэх бөгөөд түүний зүрхний
нууцууд нь илэрхий болгогдоно. Ийнхүү тэр хүн Бурханы үнэхээр та нарын дунд
байгааг зарлан нүүрээрээ унаж, Бурханд мөргөнө.
Ах дүү нар аа, тэгвэл яах вэ? Та нарыг цуглах үед хүн тус бүрд дуулал, сургаал,
илчлэлт, хэлээр ярих ба тайлбарлах нь байдаг. Энэ бүхэн чинь босгон байгуулахын
төлөө хийгдэх болтутай. Хэрэв хэн нэгэн хүн хэлээр яривал, нэг удаа хоѐроос
илүүгүй эсвэл хамгийн ихдээ гурван хүн ээлжлэн ярьж, нэг нь тайлбарлаг. Хэрэв
тайлбарлах хүн байхгүй бол тэр хүн чуулган дунд чимээгүй байж, өөртөө болон
Бурханд яриг. Хоѐр эсвэл гурван эш үзүүлэгч ярьж, бусад нь шүүг. Хэрэв сууж
байсан өөр хүнд илчлэлт ирвэл эхний хүн чимээгүй бол. Учир нь бүгд суралцан,
урамшуулагдсан байхын тулд та нар бүгд нэг нэгээрээ эш үзүүлцгээж болно. Эш
үзүүлэгчдийн сүнс эш үзүүлэгчдэд захирагддаг. Учир нь Бурхан бол
самуурлынБурхан бус, харин амар амгалангийн Бурхан мөн. Ариун хүмүүсийн бүх
чуулганы адил чуулгануудад эмэгтэйчүүд чимээгүй байг. Учир нь тэдэнд ярихыг
зөвшөөрдөггүй. Харин Хууль юу хэлдэг шиг тэд захирагдаж байг. Хэрэв тэд ямар
нэгэн юманд суралцахыг хүсвэл гэртээ нөхрөөсөө асууг. Учир нь эмэгтэй хүн чуулган
дээр ярих нь зохисгүй юм. Бурханы үг та нараас гарсан уу? Тэр нь зөвхөн та нарт
хүрсэн юм уу?
Хэрэв хэн нэг нь өөрийгөө эш үзүүлэгч, эсвэл сүнслэг гэж боддог бол тэр хүн
миний та нарт бичсэн энэ зүйлс нь Эзэний тушаал гэдгийг мэдэж аваг. Хэрэв хэн
нэг нь үүнийг мэдэхгүй бол тэр хүн өөрөө мэдэгдэхгүй болно. Иймд ах дүүс минь,
эш үзүүлэхийн тулд хүслэн болж тэмүүл. Хэлээр ярихыг бүү хоригло. Гэвч бүх юм
зохистой, эмх журмынхаа дагуу байг.

Ах дүү нар аа! Та нарт тунхагласан сайн мэдээгээ би та нарт мэдүүлье. Та нар
түүнийг хүлээн аваад түүн дотроо зогссон. Хэрэв миний тунхагласан үгийг та нар
баримталбал, дэмий хоосон итгээгүй л бол, та нар түүгээр ч мөн аврагдсан. Учир
нь би хүлээн авсан дараах зүйлийг та нарт дамжуулсан юм. Энэ болхамгийн чухал
хэрэг байлаа. Судрын дагуу Христ бидний нүтлийн төлөө үхсэн бөгөөд оршуулагдан, Судрын дагуу гурав дахь өдөртөө амилуулагджээ. Тэрээр Кефт,
дараа нь өнөөх арван хоѐрт үзэгдэв. вүүний дараа Тэр таван зуу гаруй ах дүү нарт
нэг мөчид үзэгдсэн бөгөөд одоо болтол тэдний олонх нь амьд байна. Харин зарим нь
нойрсжээ. Дараа нь Тэр Иаковд, тэгээд бүх элч нарт үзэгдсэн. Бүгдийн эцэст
дутуу төрсөн мэт надад ч Тэр бас үзэгдсэн билээ. Учир нь би элч нараас хамгийн
бага нь бөгөөд Бурханы чуулганыг хавчиж байсан тул элч гэж нэрлэгдэх зохисгүй хүн
юм. Харин Бурханы нигүүлслээр би одоогийн би болсон. Түүний надад үзүүлсэн
нигүүлсэл хоосон байгаагүй. Харин ч би тэд бүгдээс илүү их хөдөлмөрлөсөн юм.
Гэхдээ би биш бөгөөд харин надтай хамт байдаг Бурханы нигүүлсэл болой. Иймд
би эсвэл тэд байсан эсэх нь хамаагүй, бид тийнхүү тунхаглаж та нар түүнчлэн
итгэсэн билээ.
Хэрэв Христ үхэгсдээс амилуулагдсан гэж тунхаглагдсан юм бол та нарын дотор
зарим хүн үхэгсдийн амилалт байхгүй гэж юунд ярина вэ? Хэрэв үхэгсдийн
амилалт байхгүй бол Христ ч амилуулагдаагүй болно. Хэрэв Христ
амилуулагдаагүй бол бидний тунхаглал хоосон, та нарын итгэл ч хоосон болох юм.
Хэрэв үнэндээ үхэгсэд амилуулагддаггүй бол Түүний амилуулаагүй Христийг Тэр
амилуулсан гэж бид Бурханы эсрэг гэрчилснээрээ бид Бурханы тухай хуурамч
гэрчлэгчид болно. Учир нь хэрэв үхэгсэд амилуулагддаггүй бол Христ ч гэсэн
амилуулагдаагүй болно. Хэрэв Христ амилуулагдаагүй бол та нарын итгэл
хэрэггүй ажээ. Та нар ч нүгэл дотроо байсаар байна. Тэгвэл Христ дотор
нойрсогсод ч мөн мөхсөн болно. Хэрэв бид зөвхөн энэ амьдралдаа Христ дотор
найдсан бол бид бүх хүмүүсээс хамгийн өрөвдөлтэй нь болно.
Харин чухамдаа Христ үхэгсдээс амилуулагдсан бөгөөд нойрсогсдоос анхны үр
жимс мөн. Учир нь үхэл нь нэг хүнээр ирсэн тул үхэгсдийн амилалт нь мөн нэг
хүнээр иржээ. Адам дотор бүгд үхдэгчлэн Христ дотор бүгд амьдруулагдах болно.
Харин тус бүр өөрийн дараалал дотор байна. Христ бол анхны үр жимс юм.
Дараа нь Христийн хүмүүс Түүнийг ирэхэд амилуулагдана. Тэр бүх удирдлага, эрх
мэдэл, хүчийг хүчингүй болгон, Бурхан ба Эцэгт хаанчлалыг тушаах үед төгсгөл
ирнэ. Учир нь Тэр бүх дайснуудаа Өөрийн хөл дороо оруулах хүртэл ноѐрхох
ѐстой. Эцэст нь устгагдах дайсан бол үхэл мөн. Учир нь Тэр бүх юмсыг Түүний
хөл дор эрхшээлд оруулав. Харин Тэр "Бүгд эрхшээлд орсон" гэж айддах үед
бүхнийг Түүний эрхшээл дор Тавигч ангид байсан нь мэдээж. Бүх юмс Өөрийнх нь
эрхшээлд орох үед Өөрт нь бүх юмсыг захируулагч Нэгэний эрхшээлд Хүү Өөрөө ч
мөн орох болно. Энэ нь Бурхан бүгдэд бүх юм болохын тулд юм.
Тийм биш бол үхэгсдийн төлөө баптисм хүртэгч нь юу хийж байгаа хэрэг вэ?
Хэрэв үхэгсэдамилуулагдахгүй юм бол юунд тэдний төлөө хүмүүс баптисм хүртдэг
вэ? Яагаад бид ч цаг үргэлж аюул дотор байна вэ? Ах дүү нар аа, би өдөр бүр
үхдэгээ бидний Эзэн Христ Есүс дотор та нарын талаарх өөрийнхөө бахархлаар
баталъя. Хэрэв би хүний ѐсоор Ефест зэрлэг араатнуудтай тэмцэлдсэн бол
надад ямар ашиг байсан бэ? Хэрэв үхэгсэд амилуулагдахгүй юм бол "Маргааш бид
үхэх учраас цөмөөрөө идэж ууцгаая". Бүү мэхлэгд. "Муу нөхөр сайн зуршлуудыг
эвддэг". Та нар ямар байх ѐстой шиг эрүүл ухаантай бай. Нүгэл үйлдэхээ боль.
Учир нь заримд нь Бурханы тухай мэдлэг байхгүй байна. Би та нарыг ичээх гэж
үүнийг хэлж байна.
Гэхдээ хэн нэгэн хүн " Үхэгсэд яаж амилуулагддаг вэ? Тэд ямар төрлийн биетэй
ирэх вэ?" гэж асууж магадгүй юм. Мунхаг аа, чиний тарьдаг нь хэрэв үхэхгүй бол
амилахгүй. Чиний тарьдаг нь, ирээдүйн бие бус, харин нүцгэн үр юм. Магадгүй
улаан буудайн ч үр юм уу, эсвэл ямар нэгэн өөр үр байж болох юм. Харин Бурхан
Өөрийн хүссэнчлэн түүнд бие өгдөг. Үр бүр өөрийн биетэй аж. Бүх махан бие
адилгүй. Хүний махан бие нэг байхад амьтдын махан бие өөр, шувуудын махан бие
өөр, загаснуудын махан бие өөр аж. Мөн тэнгэрлэг биес ба газрын биес гэж
байдаг. Харин тэнгэрлэг биесийн алдар өөр, газрын биесийн алдар өөр юм. Нарны алдар өөр, сарны алдарөөр, одны алдар өөр байдаг. Од одноосоо алдраараа
ялгардаг.
Үхэгсдийн амилалт нь тийм байна. Энэ нь муудах байдал дотор таригдаж, үл
муудах байдал дотор амилуулагдана. Энэ нь үл хүндлэл дотор таригдаж, алдар
дотор амилуулагдана. Энэ нь мөхөс байдал дотор таригдаж, хүч дотор
амилуулагдана. Энэ нь төрөлх биеэр таригдаж, сүнслэг биеэр амилуулагдана.
Хэрэв төрөлх бие байдаг бол сүнслэг бие ч мөн байгаа. Тийнхүү "Анхны хүн Адам
амьд сэтгэл болсон" гэж бичигджээ. Сүүлчийн Адам нь амь өгөгч сүнс болов. Харин эхлээд сүнслэг нь бус, төрөлх нь байдаг. Дараа нь сүнслэг нь байдаг. Анхны хүн нь газрын хөрснөөс, хоѐр дахь хүн нь тэнгэрээс юм. Хөрснөөс буй нь
ямар байдагчлан хөрснөөс буй тэд тийм байх бөгөөд тэнгэрээс буй нь ямар
байдагчлан тэнгэрээс буй тэд тийм байна. Хөрсөн хүний дүрийг бид өмсдөг шиг
тэнгэрлэг хүний дүрийг бид өмсөх болно.
Ах дүү нар аа, үүнийг би та нарт хэлье. Юу гэвэл махан бие ба цус Бурханы
хаанчлалыг өвлөж чадахгүй. Муудах нь үл муудахыг өвлөхгүй юм. Харагтун, би та
нарт нэгэн нууцыг хэлье. Бид бүгдээрээ нойрсохгүй, харин бүгдээрээ өөрчлөгдөх
болно. Ингэхдээ нүд ирмэхийн зуур, нэг агшинд, бүрээн эцсийн дуугаар тийм
болно. Учир нь бүрээ дуугарч, үхэгсэд үл муудах уруу амилуулагдаж, бид ч
өөрчлөгдөнө. Учир нь муудах нь үл муудахыг өмсөх ѐстой бөгөөд энэ үхлийн бие
нь үхэшгүйг өмсөх ѐстой. Энэхүү муудах нь үл муудахыг өмсөж, энэ үхлийн бие нь
үхэшгүйг өмсөх үед "Үхэл ялалтад залгигдсан" гэж бичигдсэн үг биелнэ. "Үхэл ээ,
чиний ялалт хаана байна вэ? Үхэл ээ, чиний хатгуур хаана байна вэ?" Үхлийн
хатгуур нь нүгэл. Нүглийн хүч нь хууль юм. Харин бидний Эзэн Есүс Христээр
бидэнд ялалтыг өгдөг Бурханд талархал нь байх болтутай. Тиймээс хайрт ах дүү
нар минь, та нарын нөр их хөдөлмөр Эзэн дотор хоосон зүйл биш гэдгийг мэдэж,
тууштай байж, гуйвж дайвалгүй, Эзэний үйл хэрэгт үргэлж бялхсан бай.

Ариун хүмүүсийн төлөөх хуримтлалын талаар би Галатын чуулгануудад ямар
чиг өгсөнчлөн та нар тийнхүү үйлд. Намайг очиход цуглуулахгүйн тулд долоо хоног
бүрийн эхний өдөр хүн болгон бололцоогоороо цааш нь хийж хадгал. Би очоод та
нарын зөвшөөрсөн хүмүүсээр бэлгийг тань хүргүүлэхээр захианы хамт Иерусалим
уруу илгээнэ. Хэрэв би бас явах нь зохистой бол тэд надтай хамт явна биз.
Гэхдээ би Македони ороод, дараа нь та нар уруу очно. Учир нь би Македониор
дамжин явах юм. Би хаашаа ч явахаар болсон та нараар туслуулахын тулд та
нарын хамт хэсэг байж, эсвэл бүр өвөлжиж ч магадгүй. Учир нь энэ удаа зүгээр л
дайран өнгөрөхдөө би та нартай уулзахыг хүсэхгүй байна. Хэрэв Эзэн зөвшөөрвөл
хэсэг хугацаанд та нарын хамт байна гэдэгтээ би найдаж байгаа. Гэвч би Ефес
хотод Пентекостын өдөр хүртэл байх болно. Учир нь миний өмнө үлэмж том, үр
нөлөөтэй хаалга нээгдсэн юм. Тэнд эсэргүүцэгчид олон байгаа.
Хэрэв Тимот очвол, тэр айж түгшилгүйгээр та нартай хамт байг. Түүнийг харж
хандаж байгаарай. Учир нь тэр над шиг Эзэний ажил хийж байгаа. Тиймээс хэн ч
түүнийг басамжилж болохгүй. Харин түүнийг аян замд нь амар тайвнаар гаргаж
өгөөрэй. Тэр над уруу ирэг. Учир нь би ах дүүсийн хамт түүнийг хүлээж байна.
Бидний ах Аполын тухайд гэвэл түүнийг ах дүүсийн хамт та нар уруу очихыг би
ихэд хүсэмжлэн ятгасан. Харин тэр одоохондоо очих хүсэлгүй байгаа, харин боломж
гармагц та нар уруу очих болно.
Сэрэмжтэй бай. Итгэл дотроо бат зогс. Эр хүн шиг бай. Хүчтэй байгтун. Та
нарын үйлдэл бүхэн чинь хайр дотор хийгдэг.
Ах дүү нар аа, би та нарыг ятгая. Стефанагийн гэр бүлийнхэн Ахайн анхны үр
жимс бөгөөд тэд өөрсдийгөө ариун хүмүүсийн төлөөх үйлчлэлд зориулсныг та нар
мэднэ. Тийм хүмүүст болон хамтран ажиллагч, хөдөлмөрлөгч хүн бүрд та нар бас
захирагдаж байгаарай. Стефана, Фортунат болон Ахайк нарыг ирсэнд би
баярладаг. Яагаад гэвэл тэд та нарын дутууг нөхсөн билээ. Учир нь тэд миний
болон та нарын сүнсийг тэнхрүүлсэн юм. Иймд тийм хүмүүсийг хүлээн зөвшөөр.
Азийн чуулганууд та нарт мэнд хүргэж байна. Акул, Приска нар өөрийн гэрт
цугладаг чуулганы хамт та нарт Эзэн дотор халуун мэнд хүргэж байна. Бүх ах
дүүс та нарт мэнд хүргэж байна. Ариун үнсэлтээр нэг нэгэндээ мэнд хүргэ.
Паул би өөрийн гараар энэхүү мэндчилгээг бичлээ. Хэрэв хэн нэг нь Эзэнийг
үл хайрлавал тэр хүн хараагдаг. Мараната. Эзэн Есүсийн нигүүлсэл та нарын
хамт байх болтугай. Миний хайр Христ Есүсийн дотор та бүгдтэй хамт байх
болтугай.





Бурханы хүслээр Христ Есүсийн элч болсон Паул болон дүү Тимот нараас Коринт
дахь Бурханы чуулганд болон Ахай даяар байгч бүх ариун хүмүүст; Бидний Эцэг
Бурхан ба Эзэн Есүс Христээс нигүүлсэл болон амар тайван нь та нарт байх
болтугай.
Бидний Эзэн Есүс Христийн Эцэг ба Бурхан магтагдах болтугай. Тэр бол
өршөөлийн Эцэг, мөн бүх тайвшралын Бурхан мөн. Бурхан биднийг тайвшруулсан
тэрхүү тайвшралаар бид аливаа зовлонд орогсдыг тайвшруулах чадвартай байхын
тулд Тэр биднийг бүх зовлон дотор маань тайвшруулдаг юм. Учир нь Христийн
зовлонгууд бидэнд арвин байдгийн адил түүнчлэн бидний тайвшрал ч мөн Христээр
дамжуулан арвин байдаг. Хэрэв бид зовж байгаа бол энэ нь та нарын тайвшрал
хийгээд авралын төлөө юм. Хэрэв бид тайвшруулагдаж байгаа бол энэ нь та нарын
тайвшралын төлөө билээ. Энэ тайвшрал нь бид ч гэсэн эдэлдэг тэрхүү ижил
зовлонгуудыг тэвчээртэйгээр тэсвэрлэхэд үр нөлөөтэй байдаг. Та нарын талаарх
бидний найдвар бат билээ. Та нар бол бидний зовлонг хуваалцагчид төдийгүй
тайвшралыг минь ч хуваалцагчид мөн гэдгийг бид мэднэ.
Ах дүү нар аа, Азид байхад бидэнд учирсан зовлонг, бид хүч чадлаасаа хэтэрсэн
хүнд дарамтанд байснаас амьд үддэх горьдлого маань ч тасарсныг та нар мэдээгүй
байхыг бид хүсэхгүй байна. Бид өөрсөддөө бус, харин үхэгсдийг амилуулдаг
Бурханд найдахын тулд бид өөрсдийнхөө дотор үхлийн ялтай байсан. Тэр
биднийг тийм аймшигт үхлээс аварсан бөгөөд аврах болно. Тэр биднийг дахиж
аварна гэж бид Түүнд өөрсдийн найдвараа тавьсан байв. Залбирлаараа та нар ч
мөн бидэнд тусалдаг. Тэгэхээр хүмүүсийн залбирлаар бидэнд соѐрхогдсон бэлгээс
болж бидний төлөө олон хүн талархал өргөх болно.
Учир нь бидний сайрхал энэ болой. Бид энэ ертөнцөд, ялангуяа та нарын дунд
биеэ авч явахдаа Бурханы ариун байдал ба бурханлаг чин сэтгэл дотор, махан
биеийн мэргэн ухаанаар бус, харин Бурханы нигүүлсэл дотор байсан юм. Үүнийг
бидний мөс чанар гэрчилнэ. Та нарын уншиж, ойлгодгоос өөр юмыг бид та нарт
бичдэггүй. Та нар эцсийг хүртэл ойлгоно гэдэгт би найдаж байна. Та нар биднийг
зарим талаар ойлгосон шиг, бидний ЭзэнЕсүсийн өдөр бид та нарын, та нар бидний
сайрхал болно.
Энэхүү итгэлээр би эхлээд та нар уруу очихыг хүссэн нь та нар хоѐр удаа
нигүүлслийг аваасай гэсэнд юм. Би танайхаар дайрч Македонид очиж,
Македониос дахин та нар уруу ирээд, Иудей уруу та нарын туслалцаатайгаар явах
гэсэн юм. Иймд би үүнийг хийе гэж бодохдоо хэлбэлзээгүй биз дээ? Эсвэл би юм
төлөвлөхдөө махан биеийнхээ дагуу төлөвлөж, түүнчлэн нэг дор "За, за", "Үгүй, үгүй"
гэдэг гэж үү? Харин Бурхан бол итгэмжитийн адил бидний үг та нарт "За ба үгүй"
байгаагүй юм. Учир нь биднээр, тухайлбал надаар болон Силванаар, Тимотоор та
нарын дунд тунхаглагдсан Бурханы Хүү, Христ Есүс нь "За ба үгүй" байгаагүй. Харин
Түүний дотор "За" байгаа юм. Учир нь Бурханы бүх амлалт Түүний дотор "За"
гэдэг. Тиймд бид Бурханы аддрын тудд Түүгээр дамжуулан "Амен" гэдэг. Христ
дотор биднийг та нартай хамт бататгаж тосолсон Тэр бол Бурхан мөн. Бас Тэр
биднийг тамгалсан бөгөөд бидний зүрхэнд Сүнсийг барьцаа болгон өгсөн аж.
Би дахиж Коринтод очоогүй нь та нарыг хэлтрүүлэхийн тулд агаад үүний тулд би
Бурханыг сэтгэлдээ гэрч болгон дууддаг. Бид та нарын итгэлийг захирдаггүй.
Харин бид та нарын баяр баясгалангийн төлөө та нартай хамтран ажиллагч юм.
Учир нь та нар итгэлээрээ бат зогсдог.

Гэвч та нар уруу дахин уй гашуу болж очихоо больѐ гэж би хувьдаа шийдлээ. Учир нь хэрэв би та нарыг гашуудуулбал миний гашуудуулсан тэр хүмүүсээс өөр хэн
намайг баярлуулах вэ? Намайг очих үед баярлуулах ѐстой хүмүүс намайг
гашуудуулах вий гэсэндээ би та нарт үүнийг бичсэн юм. Миний баяр баясгалан бол
та бүгдийн баяр баясгалан мөн гэдэгт би та бүгдэд итгэдэг. Та нарыг гашуудуулъя
гэсэндээ бус, харин надад байгаа та нарын төлөө гэсэн хайрыг та нарт мэдүүлэхийн
тулд үлэмж зовлонгоос, бачимдах зүрхнээсээ би нулимс унаган та нарт бичсэн юм.
Хэрэв хэн нэг чинь гашуудуулсан бол тэр хүн зөвхөн намайг гашуудуулсан бус,
харин ямар нэгэн хэмжээгээр та бүгдийг ч гэсэн гашуудуулсан байх. Би хэтрүүлж
хэлээгүй. Тийм хүнд олонхын зүгээс гарсан энэ шийтгэл хангалттай. Иймээс тэр
хүнийг уй гашууд хэт автуулчихгүйн тудд харин ч та нар түүнийг уучилж,
тайвшруулах нь дээр юм. Тиймд түүний төлөө хайраа бататгахыг та нараас би
хичээнгүйлэн гуйя. Та нар бүх зүйлийн дотор дуулгавартай байдаг эсэхийн
баталгааг чинь мэдэхийн тулд би ийнхүү бичсэн. Та нар хэн нэгнийг ямар нэгэн
юмаар нь уучилбал, би бас уучилна. Хэрэв би хэн нэгнийг ямар нэг юмаар нь
уучилсан бол та нарын төлөө Христийн оршихуйд уучилсан билээ. Ингэсэн нь
биднийг Сатан мэхэлж далимдуулах вий гэсэндээ юм. Учирнь түүний хөнөөх санааг
бид ямар мэдэхгүй биш.
Христийн сайн мэдээний төлөө намайг Тройд ирэхэд Эзэн өмнө маань хаалгыг
нээсэн байсан. Би өөрийн дүү Титийг олоогүйдээ сүнс минь амарсангүй. Харин ч
тэдэнтэй салах ѐс гүйцэтгээд, би Македонийг зорин явсан юм.
Харин Бурханд талархлууд нь өргөгдөх болтугай. Тэр нь биднийг Христ дотор
ямагт ялуулдаг бөгөөд Түүний тухай мэдлэгийн анхилуун үнэрийг хаа сайгүй биднээр
анхилуулдаг. Яагаад гэвэл бид аврагдаж буй болон мөхөж буй хүмүүсийн дотор
Бурханд зориулсан Христийн анхилуун үнэр мөн. Нэгэнд нь аминаас амь дахь
үнэр авай. Нөгөөд нь үхлээс үхэл дэх үнэр авай. Хэн эдгээрт чадвартай вэ? Бид
Бурханы үгийг олонх шиг үүргийн худалдаа болгогч бус, харин Бурханаас гарсан
шиг, Бурханы өмнө чин сэтгэлээсээ Христ дотор ярьдаг.

Бид өөрсдийгөө дахин магтаж эхлэх үү? Эсвэл зарим хүмүүсийн адил та нарт
үзүүлэх эсвэл та нараас бичсэн итгэмжлэлийн захиа бидэнд хэрэгтэй юу? Та нар
бол бидний зүрхэнд бичигдэж, бүх хүнээр уншигдаж, мэдэгддэг захиа минь шүү дээ.
Та нар бол бидний үйлчлэлээр Христийн захиа хэмээн танигдсан билээ. Энэхүү
захиа бэхээр бус, харин амьд Бурханы Сүнсээр, чулуун самбарт бус, харин махан
биеийн зүрхний самбарт бичигдсэн юм.
Бидэнд Христээр дамжуулан Бурханд хандах тийм бат итгэл байдаг. Бид ямар
нэгэн юмыг өөрсдөөсөө гаргадаг юм шиг шаардаж чадахгүй. Харин бидний чадвар
Бурханаас гардаг юм. Тэр биднийг үсгээр бус, харин Сүнсээр шинэ гэрээний
үйлчлэгчид байх чадвартай болгожээ. Учир нь үсэг бол хөнөөдөг, харин Сүнс бол
амь өгдөг аж.
Хэрэв хадан дээр үсгээр сийлэгдсэн үхлийн үйлчлэл ч гэсэн алдартайгаар ирж,
Израилийн хөвгүүд Мосегийн нүүрэн дэх түр зуурын цог жавхлангийн улмаас түүний
царайг харж чадахгүй байсан юм бол, Сүнсний үйлчлэл нь илүү алдартай байх бус
уу? Учир нь хэрэв ял зэмлэлийн үйлчлэл нь алдартай байх аваас зөвт байдлын
үйлчлэл нь алдар дотор үлэмж их бялхсан байна. Учир нь урьд алдартай байсан
зүйл нь давамгай алдраас болж хэдийнээ аддаргүй болжээ. Хэрэв түр зуурынх нь
алдартай байсан бол мөнх үлдэх нь үлэмж их алдартай байна.
Иймээс бид тийм найдвартай байж, үнэнхүү зоригтойгоор хэлдэг. Бид Мосе
шиг биш юм. Аажимдаа байхгүй болох зүйлийнхээ төгсгөлийг Израилийн хөвгүүдэд
харуулахгүйн тулд тэр нүүрээ бүтээлгээр халхалсан. Харин тэдний ухаан санаа
хатуурсан ажээ. Тэгээд яг энэ өдрийг хүртэл хуучин гэрээг уншихад нь ч өнөөх
бүтээлэг авагдалгүй үлджээ. Яагаад гэвэл тэр нь Христ дотор л зайлуулагдана.
Энэ өдрийг хүртэл Мосег унших бүрд тэдний зүрхэн дээр бүтээлэг тавиастай
байдаг. Гэвч хүн Эзэнд хандаж эргэх бүрд бүтээлэг авагддаг. Эзэн бол Сүнс
мөн. Эзэний Сүнс хаана байна, тэнд эрх чөлөө байдаг. Харин бид бүгд
бүтээлэггүй нүүрээр Эзэний алдрыг тусган харуулдаг. Сүнс болох Эзэн биднийг
алдраас алдарт Өөртэйгөө ижил дүрээр өөрчилдөг билээ.

Тиймд бид өршөөлийг хүлээн авч, энэ үйлчлэлтэй болсноор зүрх алдахгүй. Бид
ичгүүрийн улмаас нууцлагдсан юмсыг үл хэрэгсэж, заль мэхээр явалгүй, Бурханы
үгийг будлиулалгүй, харин үнэний илрэлээр өөрсдийгөө Бурханы өмнө хүн бүрийн
мөс чанарт сайшаана. Хэрэв бидний сайн мэдээ нууцлагдсан бол энэ нь мөхөж буй
хүмүүсийн хувьд нууцлагдсан хэрэг. Энэ үеийн бурхан үл итгэгчдийн бодол санааг
сохолсон учраас тэд Бурханы дүр болох Христийн алдрын сайн мэдээний гэрлийг
үзэж чадахгүй болжээ. Учир нь бид өөрсдийгөө тунхагладаггүй, харин Христ
Есүсийг Эзэн гэж тунхагладаг. Мөн өөрсдийгөө Есүсийн төлөөх та нарын боолууд
гэж тунхагладаг юм. Яагаад гэвэл "Харанхуйгаас гэрэл гэрэлтэг" гэж айлдсан
Бурхан бол Христийн нүүрэн дэх Бурханы алдрын мэдлэгийн гэрлийг өгөхөөр
бидний зүрхэнд гэрэлтсэн Нэгэн мөн.
Хүчний давамгайлал нь биднээс биш, харин Бурханых байхын тулд бид энэхүү
баялгийг шавар савнуудад тээдэг. Бид бүх талаараа зовдог боловч няцардаггүй.
Сандардаг боловч цөхөрдөггүй. Хавчигддаг боловч хаягддаггүй, цохигддог боловч
мөхдөггүй. Бид биедээ Есүсийн үхлийг үргэлж тээж явдаг. Ингэвэл Есүсийн амь
мөн бидний бие дотор илэрхийлэгдэх юм. Амьд байгаа бид Есүсийн төлөө үхэлд
байнга тушаагддаг. Ингэвэл Есүсийн амь мөн бидний үхлийн махан бие дотор
илэрхийлэгдэх болно. Тийнхүү үхэл бидний дотор ажилладагчлан, амь нь та
нарын дотор ажилладаг. "Би итгэсэн. Тиймээс би ярьсан" гэж бичигдсэний дагуу
бидэнд ч адилхан итгэлийн сүнс байж, бид ч гэсэн итгэдэг. Тиймээс бид бас ярьдаг
юм. Эзэн Есүсийг амилуулсан Нэгэн биднийг ч бас Есүстэй хамт амилуулж,
биднийг та нарын хамт Өөрийнхөө өмнө аваачна гэдгийг бид мэддэг. Учир нь бүх
юмс та нарын төлөө байдаг билээ. Энэ нь нигүүлсэл улам олон хүнд нэмэгдэж,
Бурханд аддар хийгээд талархлыг бялхсанаар өргөхийн тулд юм.
Тиймээс бид зүрх алддаггүй. Хэдийгээр гаднах хүн маань ялзарч байгаа ч доторх
хүн маань өдрөөс өдөрт шинэчлэгдэж байна. Учир нь цаг зуурын ялихгүй зовлон
нь бидэнд мөнх алдрыг үлэмж арвинаар бий болгож байна. Бид үзэгдэх юмсыг
бус, харин үл үзэгдэх юмсыг хардаг. Учир нь үзэгдэх юмс бол түр зуурынх, харин үл
үзэгдэх юмс бол мөнх билээ.

Учир нь хэрэв бидний газар дахь гэр болох майхан нурах аваас бидэнд гараар
баригдаагүй, тэнгэрт мөнх байх, Бурханы барилга буйг бид мэддэг. Учир нь бид
тэнгэрээс буй бидний орших оронг өмсөхийг их хүсэж, энэ майханд ѐолон байдаг. Хэрэв бид хувцасласан байх аваас нүцгэнээр олдохгүй. Учир нь бид энэ
майхандаа байх зуураа дарамттай байж, ѐолдог юм. Яагаад гэвэл үхлийн бие нь
амиар залгигдсан байхын тулд бид тайлахыг бус, өмсөхийг хүсдэг юм. Эдүтээ
биднийг энэхүү зорилгын төлөө бэлдсэн нь бидэнд Сүнсийг барьцаа болгон өгсөн
Бурхан мөн.
Тиймээс бид үргэлж урамтай байдаг бөгөөд бие дотроо суух зуураа Эзэнээс хол
байгаагаа мэддэг юм. Учир нь бид үзэгдэж байгаагаар бус, харин итгэлээр алхаж
байна. Бид урамтай байдаг бөгөөд биеэсээ холдон явж, Эзэнтэй хамт гэртээ байх
нь хавьгүй дээр гэж боддог. Тиймд гэртээ байсан ч, гэрээсээ холдсон ч Түүнд
таалагдах нь бидний эрмэлзэл билээ. Учир нь хүн бүр муут ч бай, сайныг ч бай,
юу үйлдсэнийхээ төлөө биеэрээ хариугаа авахын тулд бид бүгдээрээ Христийн
шүүхийн суудлын өмнө гарч ирэх ѐстой.
Иймээс бид Эзэнээс эмээхүйг мэдэж, хүмүүсийг ятгадаг. Бид Бурханд ил тод
болсон билээ. Мөн та нарын мөс чанарын дотор ч бид ил тод болсон гэж би найддаг.
Бид өөрсдийгөө дахиж та нарт сайшаах гээгүй. Харин биднээр бахархах
боломжийг та нарт өгч байна. Ингэвэл зүрхэнд байгаагаараа бус, харин гаднах
төрхөөрөө бахархдаг тэдгээр хүмүүст та нар хэлэх хариутай болно шүү дээ. Учир
нь хэрэв бид ухаанаа алдсан бол энэ нь Бурханы төлөө юм. Хэрэв бид эрүүл
ухаантай байгаа бол энэ нь та нарын төлөө юм. Нэг нь бүх хүмүүсийн төлөө үхсэн
тул бүгд үхсэн гэж бид ятгагдсан тул Христийн хайр биднийг албаддаг. Тэр
бүгдийн төлөө үхсэн учраас амьд байгсад цаашид өөрсдийн төлөө бус, харин
өөрсдийнх нь төлөө үхээд, амилуулагдсан Түүний төлөө амьдрах ѐстой.
Иймд үүнээс хойш бид хэнийг ч махан биеийн дагуу үзэхгүй. Хэдийгээр бид
Христийг махан биеийн дагуу мэддэг байсан ч гэсэн эдүгээ бид Түүнийг дахиад тийм
байдлаар нь мэдэхгүй. Тиймээс хэрэв хэн нэгэн хүн Христ дотор байвал тэр хүн
шинэ бүтээл мөн. Хуучин юмс нь өнгөрчээ. Харагтун, шинэ болсон байна. Бүх юмс
Бурханаас байгаа юм. Тэр Христээр биднийг Өөртэйгөө эвлэрүүлж, бидэнд
эвлэрлийн үйлчлэлийг өгсөн байна. Яагаад гэвэл Бурхан дэлхийг Христ дотор
Өөртэйгөө эвлэрүүлж, хүмүүсийн гэм бурууг үл харгалзсан бөгөөд эвлэрлийн үгийг
бидэнд даалгасан билээ. Иймээс бид Христийн төлөөх элчин сайд нар юм.
Бурхан биднээр дамжуулж ятгаж байгаачланбид Христийн төлөө та нараас гуйя.
Бурхантай эвлэрцгээ. Тэр нүглийг үл мэдэгч Түүнийг бидний төлөө нүгэл болгосон
юм. Тэгснээр бид Түүний дотор Бурханы хүртээх зөвт байдал болох юм.

Бурхантай хамтран ажиллаж байгаа бид та нараас хичээнгүйлэн гуйя. Бурханы
нигүүлслийг бүү дэмий хоосон аваарай. Учир нь Тэр"Би тааламжтай цагт чамайг
сонссон. Авралын өдөрт Би чамд тусалсан" гэж айлддаг. Харагтун, одоо бол
"Тааламжтай цаг" байна. Харагтун, одоо бол "Авралын өдөр" байна. Үйлчлэл
муучлагдах вий хэмээн бид хэнд ч юугаар ч саад тавьдаггүй. Харин бид
өөрсдийгөө Бурханы үйлчлэгчид хэмээн бүхний дотор баталдаг юм. Үлэмж хүлцэл,
зовлон, гачигдал, дарамтан дотор, зодуур, шорон, үймээн самуун, ажил хөдөлмөр,
нойргүйдэл болон өлсгөлөн дотор, цэвэр байдал, мэдлэг, тэвчээр, нинжин сэтгэл,
Ариун Сүнс, жинхэнэ хайр дотор, үнэний үг болон Бурханы хүч дотор, баруун ба
зүүн гар дахь зөвт байдлын зэвсгүүдээрээ, алдар хийгээд доромжлолоор, муу,
сайн хэлэгдсэнээрээ тийн баталдаг. Мэхлэгчидшиг боловч үнэнч, цуутай биш юм
шиг боловч цуутай, үхэгсэд шиг боловч харагтун, бид амьд, цээрлүүлэгдсэн юм шиг
боловч алуулаагүй, гутрангуй юм шиг боловч үргэлж баяр хөөртэй, ядуу хоосон
юм шиг боловч олон хүнийг баян болгогчид, юу ч байхгүй юм шиг боловч бүгдийг
эзэмшигчид мөн.
Коринтчууд аа, бид та нартай чөлөөтэй ярьсан. Бидний зүрх өргөнөөр нээгдсэн
байна. Та нар бидэн дотор баригдаагүй. Харин та нар дотроо баригдсан аж. Хариуд нь "Та нар ч гэсэн өргөнөөр нээлттэй бай" гэж би хүүхдүүддээ хэлдэгчлэн та
нарт хэлж байна.
Үл итгэгчдийн хамт нэг буулганд бүү орогтун. Зөвт байдал ба ѐс бус нь яаж
хамтрах билээ? Гэрэл ба харанхуйн хооронд ямар нөхөрлөл байдаг билээ? Христ
ба Белиалын хооронд ямар зохицол байх билээ? Итгэгч хүн итгэгч бус хүнтэй
юугаараа адил билээ? Бурханы сүм ба шүтээнүүдийн хооронд ямар зөвшилцөл
байх билээ? Учир нь бид амьд Бурханы сүм мөн. Бурхан айлдахдаа"«Би тэдний
дотор оршино, Би тэдний дунд алхана. Би тэдний Бурхан болно. Тэд Миний ард
түмэн болно. Тиймээс тэдний дундаас гарч тусгаар бай» гэж Эзэн айлддаг.
«Бузар юманд бүү хүр. Би та нарыг хүлээн авч, Та нарын Эцэг чинь болно. Та нар
ч Миний хөвгүүд, охид болно» гэж Төгс хүчит Эзэн айлддаг" гэжээ.

Хайрт хүмүүс минь, эдгээр амлалтууд байгаа тул бид өөрсдийгөө махан биеийн
ба сүнснийбүх л бузар булайгаас цэвэрлэе. Ингэхдээ Бурханаас эмээж, ариун
байдлыг төгс болгоѐ.
Бидэнд зориулж зүрх сэтгэлдээ өрөө гарга. Бид хэнийг ч буруутгаагүй, хэнийг ч
завхруулаагүй, хэнийг ч мэхлээгүй. Та нарыг зэмлэх гэж би хэлээгуй. Учир нь
хамтдаа үхэж, хамтдаа амьд байхын тулд та нар бидний зүрхэнд байдаг гэж би урьд
нь хэлсэн. Би та нарын өмнө асар их зориг гаргаж байна. Та нарын талаарх миний
сайрхал үлэмж их билээ. Би тайвшралаар дүүрсэн юм. Өөрсдийн бүх зовлонгууд
дотор би баяр хөөрөөр бялхаж байна.
Бид Македонид очсон ч гэсэн бидний махан бие амарсангүй. Гэвч бид тал
бүрээсээ зовлон амсаж, гаднаа тэмцэлтэй, дотроо айдастай байв. Гэвч дарамтанд
байгсдыг тайвшруулагч Бурхан Титийн ирэлтээр биднийг тайвшруулав. Зөвхөн
түүний ирэлтээр ч бус, мөн та нараас болж тайвширсан түүний тайвшралаар юм.
Миний төлөөх та нарын хүсэл тэмүүлэл, уй гашуу, зүтгэлийн талаар тэр бидэнд
мэдэгдсэн тул би бүр улам илүү баярласан юм. Хэрэв би та нарыг захидлаараа
гашуудуулсан бол үүндээ харамсахгүй байна. Учир нь тэр захидал хэдийгээр түр
зуур ч гэлээ та нарыг гашуудуулсан гэдгийг би мэдээд үнэндээ харамссан. Та
нарыг гашуудуулсандаа бус, харин гэмштэл чинь гашуудуулсандаа би одоо баярлаж
байна. Учир нь биднээс болж ямар ч хохирол амсахгүйн тулд та нар Бурханы
хүслийн дагуу гашуудсан юм. Бурханы хүслийн дагуух гашуудал нь үл харамсах
гэмшлийг бий болгон авралд хүргэдэг аж. Харин ертөнцийн гашуудал нь үхлийг бий
болгодог. Энэхүү бурханлаг гашуудал нь та нарын дотор ямар хэрсүү байдал,
зөвтгөл, эгдүүцэл, айдас, халуун хүсэл, зүтгэл, шийтгэл бий болгосныг харагтун. Та
нар цэвэр гэдгээ энэ хэрэгт алив бүхнээр харууллаа. Гэхдээ би гомдоогчийн
төлөө бус, гомдогчийн ч төлөө бус, харин бидний төлөөх та нарын хичээл зүтгэлийг
Бурханы өмнө өөрсдөд чинь мэдүүлэхийн тулд та нарт хандаж бичсэн юм шүү. Тийм учраас бид тайвширсан.
Бидний тайвшралын зэрэгцээ Титийн баяр хөөрөнд бид бүр ч их баярласан. Яагаад
гэвэл түүний сүнс та бүгдээс болж сэргэсэн байв. Хэрэв би түүнд та нарыг ямар
нэгэн байдлаар магтсан байлаа ч би ичээгүй. Харин бид та нарт бүхнийг үнэнээр
хэлсэн шиг түүнчлэн бидний сайрхал Титийн өмнө үнэн болов. Та нар айж, дагжин
байж түүнийг хүлээн авсан болон та бүгдийн дуулгавартай байдлыг тэр санахдаа
зүрх нь улам бүр та нар уруу ханддаг. Ямар ч юманд та нарт найддагтаа би
баярладаг.

Ах дүү нар аа, Македоний чуулгануудад өгсөн Бурханы нигүүлслийн талаар та
нарт мэдүүлэхийг бид хүсэж байна. Зовлонгийн үлэмж хатуу сорилтод байхдаа
тэдний баяр баясгалангийн бялхал, туйлын ядуу зүдүү байдал нь тэдний өглөгч
зангийн баялагт бялхсан аж. Учир нь тэд хэр чадлаараа болон хэрээсээ ч илүү,
сайн дураараа өгснийг би гэрчилнэ. Ариун хүмүүсийн төлөөх үйлчлэлд оролцох
ивээлийн талаар биднээс асар шаргуугаар гуйж, бидний хүсэж байснаар бус, харин
эхлээд тэд өөрсдийгөө Эзэнд, дараа нь Бурханы тааллын дагуу бидэнд өгсөн. Иймээс урьдаас эхэлсэн шигээ энэхүү нигүүлсэнгүй ажлаа та нарын дотор дуусгахыг
бид Титээс гуйсан юм. Харин та нар юм бүхний дотор, итгэл, үг, мэдлэг, аливаа
оролдлого, та нарт хандах бидний хайр дотор бялхам байдгийн адил энэхүү
нигүүлсэнгүй ажилд ч гэсэн бялхам байгаарай.
Би үүнийг тушаал мэт биш, харин та нарын хайрын жинхэнэ байдлыг бусдын
зүтгэлээр батлахын тулд хэлж байна. Учир нь та нар бидний Эзэн Есүс Христийн
нигүүлслийг мэднэ. Хэдийгээр Тэр баян байсан боловч Өөрийнхөө ядуурлаар та
нарыг баян болгохын тулд та нарын төлөө Тэр ядуу болжээ. Энэ нь та нарын
төлөө тул би энэ зүйл дээр өөрийн бодлоо хэлье. Нэг жилийн өмнө та нар анхлан
үүнийг хийхээр эхэлсэн төдийгүй, мөн ингэхийг хүссэн шүү дээ. Харин одоо мөн
үүнийгээ хийж дуусга. Үүнийг хүсэхдээ бэлэн байсан шигээ өөрсдийн хир чадлаараа
мөн үүнийгээ дуусга. Хэрэв бэлэн байдалтай байвал, байхгүй зүйлийн дагуу бус,
байгаа зүйлийн дагуу энэ нь тааламжтай. Бусдын хувьд хөнгөн болж, та нарт
зовлон болоосой гэсэндээ бус, харин тэгш байхын үүднээс ингэв. Өнөө цагт та
нарын элбэг дэлбэг байдал тэдний хэрэгцээг хангаж байгаачлан тэдний элбэг дэлбэг
байдал бас та нарыг хангах болно. Тэгэхлээр тэгш байх болно. Энэ нь "Ихийг
хураасан хүнд нь илүүдсэнгүй, багыг хураасан хүнд нь дутсангүй" гэж бичсэнчлэн
юм.
Харин та нарын төлөө гэсэн адилхан зүтгэлийг Титийн зүрхэнд өгсөн Бурханд
талархал байх болтугай. Яагаад гэвэл тэр бидний гуйлтыг хүлээн авсан төдийгүй
өөрөө ихэд хичээж, сайн дураараа та нар уруу явсан. Бид түүнтэй хамт нэгэн дүүг
илгээлээ. Түүнийг сайн мэдээний төлөө бүх чуулганууд магтдаг. Зөвхөн энэ ч
биш, мөн бидний хүслийг үзүүлэхийн тудд болон Эзэний Өөрийнх нь алдрын төлөө
бидний үйлчилж буй энэхүү нигүүлсэнгүй ажилд хамт явуулахаар түүнийг чуулганууд
томилсон. Бидний үйлчилж буй энэхүү өгөөмөр бэлэг сэлтийн ажилд хэн нэг нь
биднийг гутаах вий гэснээс ийнхүү урьдчилан сэргийлсэн юм. Учир нь бид зөвхөн
Эзэний өмнө төдийгүй мөн хүмүүсийн өмнө хүндлүүштэй зүйлсийг ч анхаарч үздэг.
Бид тэдний хамт нэг дүүгээ илгээв. Бид түүний зүтгэлийг нь олон удаа зүйл
бүрээр сорьсон. Одоо тэр та нарт ихэд итгэдэг тул бүр ч их зүтгэлтэй болсон. Титийн хувьд гэвэл, тэр бол минийанд нөхөр бөгөөд та нарын дунд буй хамтран
зүтгэгч мөн. Ах дүү нарын хувьд гэвэл, тэд бол чуулгануудын элч нар бөгөөд
Христийн алдар мөн. Иймд та нар өөрсдийн хайрын болон та нарын талаарх
бидний сайрхлын баталгааг чуулгануудын өмнө тэдэнд ил тод үзүүл.

Үнэндээ ариун хүмүүст хандсан энэ үйлчлэлийн талаар та нарт бичих нь надад
илүүц юм. Учир нь би та нарын бэлэн байдлыг мэднэ. Та нарын үүгээр чинь би
македоничуудад сайрхдаг. "Ахай ноднингоос эхэлж бэлтгэгдсэн" гэж би хэлсэн
бөгөөд та нарын зүтгэл тэдний олонхыг хөдөлгөсөн билээ. Миний хэлж байснаар
та нар бэддээсэй гэсэндээ би ах дүүсийг илгээлээ. Та нарын талаарх бидний
бахархал энэ хэрэгт хоосон болчих вий. Хэрэв надтай хамт македоничуудын хэн
нэг нь ирж, та нарын бэлтгэлгүй байгааг олж харвал, та нараар барахгүй бид ч энэ
итгэл найдвар дотор ичгүүртэй байдалд орох болно. Тиймд та нарын хэдийнээ
амласан өглөгийг урьдаас бэлэн болгуулахын тулд та нар дээр түрүүлээд очооч гэж
ах дүү нарыг ятгах шаардлагатай хэмээн би үзлээ. Тэгвэл энэ нь харам сэтгэлийн
өглөг бус, харин өгөөмөр сэтгэлийн өглөг байх болно.
Тэгэхлээр ийм байна. Хармыг тарьдаг хүн хармыг хураана. Өгөөмрөөр тарьдаг хүн
өгөөмрөөр хураана. Хүн бүр зүрхэндээ шийдсэнчлэн дурамжхан бус, албадлага
бусаар өгөгтүн. Учир ньБурхан урамтайгаар өгөгчийг хайрладаг. Бурхан бүх
нигүүлслийг та нарт бялхаах чадалтай. Тийнхүү та нар үргэлж юм бүхэнд бүрэн
хангалуун байдалтай байж, алив сайн үйлд элбэг баян байх болно. Энэ тухай"Тэр
тараасан, ядууст өгсөн.
Түүний зөвт байдал мөнхөд байна" гэж бичсэн ажгуу. Тариачинд үрийг, хоолонд
талхыг бэлдэн өгдөг Тэрээр та нарыг ханган, тарих үрийг чинь өсгөх бөгөөд та нарын
зөвт байдлын ургацыг арвижуулах болно. Та нар их өгөөмөр байдлын төлөө юм
бүхэнд баяжих болно. Энэ нь биднээр дамжуулан Бурханд өргөх талархлуудыг бий
болгодог. Яагаад гэвэл энэ үйлчлэлийн үүрэг нь зөвхөн ариун хүмүүсийн
хэрэщээг хангадаг төдийгүй, харин ч Бурханд өргөх арвин талархлуудаар мөн
бялхдаг. Энэхүү үйлчлэлээр өгөгдсөн баталгааны улмаас тэд Христийн сайн
мэдээг хүлээн зөвшөөрсөн дуулгавартай байдлын чинь төлөө, мөн тэдэнд болон бүх
хүнд өгсөн та нарын хандивын өгөөмөр сэтгэлийн төлөө Бурханыг алдаршуулах
болно. Тэд та нарын төлөөх залбирлаараа ч та нар уруу тэмүүлдэг. Учир нь
Бурханы хэмжээлшгүй нигүүлсэл та нарын дотор байгаа юм. Түүний зүйрлэшгүй
бэлгийн төлөө Бурханд талархал байх болтугай.

Одоо Паул би өөрөө Христийн хүлцэл болон дөлгөөн байдлаар та нарыг ятгаж
байна. Би та нартай нүүр учрахдаа хүлцэнгүй байгаад харин хол байхдаа зоригтой
байдаг гэнэ. Биднийг махан биеийнхээ дагуу явсан юм шиг боддог зарим
хүмүүсийн эсрэг зоригтой байя гэж бодож байгаа итгэлтэйгээр дэргэд чинь байхдаа
би зоригтой байхгүй байхын тулд та нараас гуйж байна. Учир нь бид махан бие
дотор алхдаг боловч, махан биеийн дагуу дайтдаггүй. Учир нь бидний байлдааны
зэвсэг бол махан биеийнх биш, харин цайзуудыг эвдэж нураах Бурханы хүчит
зэвсгүүд юм. Бид цэцэрхэл болон Бурханы мэдлэгийн эсрэг босогч аливаа
өндөрлөг зүйлийг устгаж, ямар ч бодол санааг Христийн дуулгавартай байдалд
олзлуулдаг. Та нарын дуулгавартай байдал биелэгдмэгц бүх дуулгаваргүй байдлыг
шийтгэхэд бид бэлэн байдаг.
Та нар юмсыг гадна байдлаар нь хардаг. Хэрэв хэн нэгэн хүн Христийнх мөн
гэдэгтээ өөртөө итгэлтэй байдаг бол тэр өөрийнхөө дотор үүнийг дахиж нэг бодож
үзэг. Тэр өөрийгөө Христийнх мөн гэдгийн адил бид ч бас мөн. Та нарыг устгахын
тулд бус, босгон байгуулахын тулд Эзэний бидэнд өгсөн эрх мэдлийн талаар би
хальж сайрхсан ч ичихгүй. Учир нь би та нарыг өөрийн захидлуудаар айлгадаг юм
шиг санагдахыг хүсдэггүй. Яагаад гэвэл тэд "Түүний захидлууд нь үнэндээ
даацтай бөгөөд хүчтэй. Гэвч биеийн байдал нь сул дорой бөгөөд үг яриа нь ч
зэвүүцмээр"гэж ярьдаг. Тийн боддог нэг нь үүнийг мэдэж аваг. Юу гэвэл хол
байхдаа бид захидлууд доторх үгэнд ямар байдаг шигээ хамт байх үедээ мөн ажил
үйлсэд тийм байна.
Учир нь өөрсдийгөө магтдаг тэдгээр хүмүүсийн зарим нэгэнтэй нь бид өөрсдийгөө
жиших юмуу харьцуулахыг зүрхэлдэггүй. Харин тэд өөрсдийгөө өөрсдөөрөө хэмжиж,
өөрсдийгөө өөрсөдтэйгөө харьцуулдаг. Тэд ухаангүй ажээ. Гэвч бид хэмжээнээсээ
хэтэрч сайрхахгүй. Харин та нарт хүртэл хүрэхийн тулд Бурханы бидэнд
хуваарилсан хэмжээнд л сайрхана. Бид та нарт хүрээгүй юм шиг өөрсдөөрөө хэт
сайрхаагүй. Үнэндээ та нарт хүртэл Христийн сайн мэдээтэй ирсэн нь бид билээ. Бид хэмжээнээсээ хэтэрч сайрхаагүй. Энэ нь бусад хүмүүсийн хөдөлмөрөөр
сайрхаагүй гэсэн үг юм. Та нарын итгэл өсөх тутам, та нарын дундах бидний үйл
ажиллагааны цар хүрээ нь өргөснө. Энэ нь бидний найдвар юм. Тиймд та нараас
цааших нутгуудад ч гэсэн сайн мэдээг тунхагладаг бөгөөд бусдын талбарт хийж
дуусгагдсан юмсаар бид сайрхдаггүй билээ. Харин сайрхагч нь Эзэн дотор
сайрхагтун. Учир нь өөрийгөө магтагч хүн бус, харин Эзэний магтдаг хүн
сайшаагдсан нь байна.

Бага зэргийн мунхаглал дотор минь намайг тэвчихийг хүсье. Намайг хүлцэн
тэвчээрэй. Би бурханлаг хардалтаар та нарыг хардаж байна. Учир нь би та нарыг
ариун онгон охин мэт Христийн өмнө аваачихаар ганц нөхөртэй сүй тавиулсан. Гэвч могой залиараа Еваг мэхэлсэн шигээ Христ уруу хандсан цэвэр, энгийн
байдлаас та нарын санаа бодлуудыг төөрүүлчих вий гэхээс би айж байна. Учир нь
хэрэв хэн нэг нь очоод, бидний тунхаглаж байснаас өөр Есүсийг тунхаглахад, эсвэл
та нарын хүлээн аваагүй өөр сүнсийг хүлээн авахад, эсвэл та нарын хүлээн
зөвшөөрөөгүй өөр сайн мэдээг хүлээн авахад та нар дуртайяа тэвчдэг. Би
өөрийгөө хамгийн эрхэм тэдгээр элч нараас юугаараа ч дутахгүй гэж боддог. Хэдийгээр үг яриагаараа эв дүйгүй ч, мэдлэгээрээ тийм бишээ. Бид үүнийг бүх
юмсаар, тал бүрээр та нарт харуулсан.
Та нарыг өргөмжлөхийн тулд өөрийгөө даруу болгож, Бурханы сайн мэдээг та нарт
үнэгүй тунхагласнаараа би нүгэл үйлдсэн хэрэг үү? Та нарт үйлчлэхийн тулд би
бусад чуулгануудыг цөлмөж хөлс авч байлаа. Би та нарын дэргэд байхдаа юмаар
дутагдахад хэнд ч төвөг удаагүй. Македониос ирсэн ах дүүс миний хэрэгцээг бүрэн
хангасан. Алив зүйлээр та нарт дарамт болохгүйн тулд би өөрийгөө хичээж байсан
бөгөөд хичээх ч болно. Христийн үнэн миний дотор байгаачлан Ахайн нутгуудад
хэн ч миний энэхүү сайрхлыг болиулахгүй. Яагаад? Би та нарыг хайрладаггүй
учраас уу? Бурхан мэддэг.
Гэвч би юу хийж байгаагаа үргэлжлүүлэн хийнэ. Ингэснээр өөрсдийнхөө сайрхаад
байгаа зүйл дээр бидэнтэй адилхан гэж харагдах боломжийг хүсэж буй хүмүүсээс
тэр боломжийг нь би таслах юм. Учир нь ийм хүмүүс бол хуурамч элч нар,
зальтай ажилчид, өөрсдийгөө Христийн элч нар болгон хувиргагчид аж. Сатан ч
өөрийгөө гэрлийн тэнгэр элч болгон хувиргадаг учраас гайхах юм алга. Тиймээс
хэрэв түүний зарц нар бас өөрсдийгөө зөвт байдлын зарц нар болгон хувиргах аваас
энэ нь гайхмаар юм биш аж. Тэдний төгсгөл үйлсийнх нь дагуу байх болно.
Би дахин хэлье. Хэн ч намайг мунхаг гэж бүү бод. Хэрэв тэгж бодлоо гэхэд намайг
мунхаг мэтээр хүлээн ав. Би бас жаахан сайрхмаар байна. Миний ярьж буй зүйл
нь Эзэний дагуу ярьж байгаа бус, харин мунхаг хүн мэт сайрхуу итгэлээр ярьж
байгаа юм. Олон хүн махан биеийн дагуу сайрхдаг тул би ч бас сайрхана. Учир
нь та нар ухаантай атлаа мунхаг хүмүүсийг баяртайгаар хүлцэн тэвчдэг. Хэрэв
хэн нэгэн хүн та нарыг боолчилж, цөлмөж, завшиж өөрийгөө өргөмжилж, нүүрэн
дундуур чинь дэлсээд авбал та нар хүлцэн тэвчдэг шүү дээ. Бид мөхөс байсан
гэдгээ хэлэхэд надад ичгүүртэй. Харин хэн ч ямар ч юманд зориглодог. Би мунхаглан
хэлье. Би ч зориглодог. Тэд еврейчүүд үү? Би бас мөн. Тэд израильчууд уу? Би
бас мөн. Тэд Абрахамын үрудам уу? Би бас мөн. Тэд Христийн зарц нар уу? (Би
ухаангүй мэт ярьж байна.) Би бүр ч илүү. Хөдөлмөрөөрөө ч илүү, хоригдсоноороо ч
илүү бөгөөд тоо томшгүй жанчуулж, үргэлж үхлийн аюулд орж байлаа. Иудейчүүд
намайг таван удаа гучин ес ташуурдсан. Намайг саваагаар гурвантаа жанчиж, нэг
удаа над уруу чулуу шидэцгээж байв. Гурван удаа би усан онгоцны сүйрэлд өртөж,
тэнгисийн гүнд өдөр, шөнийг өнгөрөөж байлаа. Ахин дахин аялан явахдаа, гол
мөрний аюул, дээрэмчдийн аюул, нутаг нэгтний аюул, Харь үндэстнүүдийн аюул,
хотын аюул, говийн аюул, тэнгис дээрх аюул, хуурамч ах дүүсийн дунд байх аюул
дундуур явж байсан бөгөөд хөдөлмөр болон хүнд хэцүү байдал дотор байж, олон
удаа унталгүй, өлсөж, цангаж, олонтаа хоол ундгүй байж, нүцгэрч, даарч хөрч
байлаа. Энэ бүгдээс гадна, би өдөр бүр бүх чуулгануудын төлөө зовних
дарамтанд байна. Хэн сул дорой байна, би сул дорой байгаагүйсэн бил үү? Хэн
өдөөгдөв, би шатсан байгаагүйсэн бил үү?
Хэрэв би сайрхах хэрэгтэй бол өөрийнхөө мөхөс байдлаар сайрхах болно. Үүрд мөнхөд магтагдах Бурхан, Эзэн Есүсийн Эцэг худал яриагүйг минь мэднэ. Дамаскт Арет хааны захирагч намайг баривчлах гэж дамаскчуудын хотыг цагдаж
байсан. Би том сагсан дотор суутаад, цонхоор хана дагуулан буулгагдав. Ингэж
түүний гараас мултарсан юм.

Хэдий ашиггүй боловч сайрхах нь зайлшгүй. Гэвч би Эзэний үзэгдэл болон
илчлэлтүүдийн тухай хэлэх гэсэн юм. Би Христ доторх нэгэн хүнийг мэднэ. Тэр
арван дөрвөн жилийн өмнө гурав дахь тэнгэрт аваачигдсан юм. Бие дотроо юу,
эсвэл биеийнхээ гадна уу гэдгийг нь би мэдэхгүй, харин Бурхан мэднэ. Би тийм
хүнийг бие дотроо юу, эсвэл биеэсээ ангид уу гэдгийг нь би мэдэхгүй, харин Бурхан
мэднэ Диваажинд аваачигдсаныг болон үгээр хэлшгүй, мөн хүний илэрхийлж
боломгүй үгсийг сонссоныг мэднэ. Би тэр хүний төлөө сайрхах болно. Харин би
өөрийнхөө төлөө бол мөхөс байдлаасаа өөрөөр сайрхахгүй. Хэрэв би сайрхахыг
хүсвэл мунхаг болохгүй. Учир нь би үнэнийг ярина. Гэвч хэн нэгэн нь намайг надаас
хардаг буюу сонсдогоосоо илүүгээр хэтрүүлж үнэлэх вий гэсэндээ би үүнээс
түдгэлздэг юм. Мөнөөх агуу гайхамшигт илчлэлтүүдээс болж, тэрхүү шалтгааны
улмаас намайг өөрийгөө хэт дөвийлгэх вий хэмээн махан биед минь өргөс өгөгдсөн
юм. Энэ нь намайг өөрийгөө хэт дөвийлгөхгүйн тудд намайг нударгалах Сатаны элч
ажээ. Үүнийг надаас салгаач гэж би энэ талаар Эзэнээс гурвантаа хүсэмжлэн
гуйсан юм. Тэр надад "Миний нигүүлсэл чамд хангалттай. Учир нь мөхөс байдал
дотор Миний хүч бүрэн төгс болно" гэж айлдсан. Иймд би ихэд баяртайгаар мөхөс
байдлуудаараа илүү сайрхана. Ингэх нь Христийн хүч миний дотор оршихын тулд
билээ. Иймд Христийн төлөө мөхөс байдал, доромжлол, гачигдал, хавчлага, хүнд
байдал дотроо би баяртай байна. Учир нь би хэзээ мөхөс байна, тэр үед хүчтэй
байдаг.
Би мунхаг болжээ. Та нар өөрсдөө намайг албадсан шүү дээ. Үнэндээ би та
нараар магтуулах ѐстой байсан юм. Хэдийгээр би юу ч биш боловч хамгийн эрхэм
элч нараас юугаараа ч дутахгүй. Элчийн шинж тэмдгүүд нь тэмдэг, гайхамшиг
хийгээд хүчит үйлсээр дамжуулан та нарын дунд бүхий л тэвчээртэйгээр биелэгдсэн
юм. Би та нарт дарамт болоогүйгээс өөр юугаараа та нар бусад чуулгануудаас
дутуу вэ? Та нар энэ бурууг минь уучлаарай. Одоо би гурав дахь удаагаа та нар
уруу очиход бэлэн боллоо. Би та нарын юмсыг бус, харин та нарыг эрж хайдаг тул та
нарт дарамт болохгүй. Учир нь хүүхдүүд эцэг эхийнхээ төлөө биш, харин эцэг эх нь
хүүхдүүдийнхээ төлөө баялгийг хураах ѐстой. Би ихэд баяртайгаар зарж үрэх
бөгөөд та нарын сүнснүүдийн төлөө өөрийгөө ч гэсэн үрэх болно. Хэрэв би та нарыг
илүүгээр хайрлавал өөрөө багаар хайрлагдах уу? Тийм болог. Би та нарт дарамт
болоогүй. Гэсэн хэдий ч та нар намайг зальтай нэгэн гээд өөрсдийг чинь мэхэлж
авсан хэмээдэг. Миний та нар уруу илгээсэн тэдгээр хүмүүсийн хэнээр нь
дамжуулан бита нарыг завшсан бэ? Би Титийг гуйж, түүнийг нэгэн дүүгийн хамт
илгээсэн. Тит та нарыг завшсан уу? Бид нэг сүнсээр, нэг мөрөөр яваагүй гэж үү?
Бид өөрсдийгөө та нарын өмнө хамгаалж байна хэмээн та нар хэдийнээ бодож
байгаа. Бид Бурханы өмнө Христ дотор ярьж байна. Хайрт хүмүүс ээ, энэ бүгд нь та
нарыг байгуулахын тулд юм.
Би та нар уруу очих үед та нарыг хүссэнээрээ хараагүй, та нар намайг
хүссэнээрээ хараагүй байх вий гэхээс айж байна. Эвдрэлцэл, атаархал, уур хилэн,
маргаан, гүтгэлэг, цуурхал, их зан, үймээн самуун бүү байгаасай.
Мөн дахин очиход минь миний Бурхан намайг та нарын өмнө гутаах вий, мөн урьд
нь нүгэл үйлдэн өөрсдийн үйлдсэн ариун бус, садар самуун, тачаангуй байдалдаа үл
гэмшсэн олон хүнээс болж би гашуудах вий гэдгээс айж байна.

Би гурав дахь удаагаа та нар уруу очих гэж байна. Хоѐр буюу гурван гэрчийн
амаар үт бүр батлагдах болно. Хоѐр дахь удаагаа дэргэд чинь байхдаа сануулж
хэлсэнчлэн, эдүгээ би хол байхдаа урьд нь нүгэл үйлдсэн болон бусад бүх хүмүүст
урьдчилан хэлж байна. Хэрэв би дахиж очвол та нарыг өршөөхгүй. Та нар миний
дотор Христ ярьдаг эсэхийг батлах баталгааг эрж байна. Тэр та нарын хувьд мөхөс
бус, харин та нарын дотор хүчтэй юм. Учир нь Тэр мөхөс байдлаас болж
цовдлогдсон боловч Бурханы хүчээр амьд байна. Бид мөн Түүний дотор мөхөс
боловч та нарт хандсан Бурханы хүчээр Түүний хамт амьд байх болно.
Та нар итгэл дотор байгаа эсэхээ шалга, өөрсдийгөө батал. Эсвэл Есүс Христ та
нарын дотор байгааг та нар өөрсдөө мэддэггүй юм уу? Та нар үнэхээр шалгалтандаа
унадаггүй л юм бол.... Харин бид шалгалтандаа унадаггүйг та нар мэдэх болно
гэдэгт би итгэж байна. Та нар бузар мууг бүү үйлдээсэй гэж Бурханд бид
залбирдаг. Бид сайшаагдсан гэж санагдахын тудд бус, харин бид хэдий
сайшаагдаагүй мэт санагдсан ч гэсэн та нар сайныг үйлдэхийн тулд залбирдаг юм. Бид үнэний эсрэг юу ч хийж чадахгүй. Харин үнэний төлөө юу ч хийж чадна. Бид
мөхөс, та нар хүчтэй байхадл бид баярладаг. Та нар төгс төгөлдөр болоосой гэж бид
бас залбирдаг. Тийм учраас та нарын дэргэд байхдаа, нураахын тулд бус,
байгуулахын тулд Эзэний надад өгсөн эрх мэдлийн дагуу ширүүн дориунаар
хандахгүй гэсэндээ энэ бүхнийг би хол байхдаа бичиж байгаа юм.
Эцэст нь, ах дүү нар аа, баярлагтун. Өөрсдийгөө төгөлдөржүүл. Ятгалгыг ав. Адил
санаатай байж, амар тайван амьдрагтун. Хайрын ба амар тайвны Бурхан та нартай
хамт байх болно. Ариун үнсэлтээр харилцан мэндчилээрэй. Ариун хүмүүс бүгд та
нартай мэндчилж байна.
Эзэн Есүс Христийн нигүүлсэл, Бурханы хайр, Ариун Сүнсний нөхөрлөл та
бүгдтэй хамт байх болтугай.





Хүмүүсээс биш, хүнээр биш, харин Есүс Христээр ба Түүнийг үхэгсдээс
амилуулсан Эцэг Бурханаар элч болсон Паул болон надтай хамт байгч бүх ах дүү
нараас Галатын чуулгануудад; Бидний Эцэг Бурхан ба Эзэн Есүс Христээс
нигүүлсэл болон амар тайван нь та нарт байх болтугай. Бидний Бурхан ба Эцэгийн
хүслээр одоогийн бузар булай энэ үеэс биднийг гэтэлгэхийн тулд бидний нүглийн
төлөө Есүс Христ Өөрийгөө өгсөн юм. Бурханд аддар нь үеийн үед байх болтугай.
Амен.
Христийн нигүүлслээр та нарыг дуудсан Түүнээс та нар өөр сайн мэдээнээс болж
тийм түргэн салж байгаад би гайхаж байна. Тэр нь үнэндээ ондоо сайн мэдээ биш
юм. Зарим хүмүүс та нарыг үймүүлж, Христийн сайн мэдээг гуйвуулахыг хүсэж
байна. Харин бид, эсвэл тэнгэрээс тэнгэр элч хүртэл бидний та нарт тунхагласнаас
өөр сайн мэдээг тунхаглавал тэр хараагдаг. Бид урьд нь хэлсний адил би одоо
дахин хэлье. Хэрэв хэн нэгэн хүн хүлээж авснаас чинь өөр сайн мэдээг та нарт
тунхаглавал тэр хараагдаг.
Учир нь эдүгээ би хүмүүсийн тааллыг эрж байна уу? Эсвэл Бурханы тааллыг уу?
Эсвэл би хүмүүсиин сэтгэлд нийцүүлэхийг оролдоно уу? Хэрэв би эдүгээ хүртэл
хүмүүсийн сэтгэлд нийцүүлсээр байсан бол би Христийн боол биш байх байсан.
Ах дүү нар аа, миний тунхагласан сайн мэдээ нь хүний дагуу биш гэдгийг би та
нарт мэдэгдэж байна. Би үүнийг хүнээс аваагүй, хүнээр ч заалгаагүй. Харин Есүс
Христийн илчлэлтээр хүлээж авсан билээ.
Учир нь Иудейн шүтлэг доторх миний урьдын амьдралын хэв маяг болон хэрхэн
Бурханы чуулганыг хэт хавчиж, устгахыг оролдож байсныг минь та нар дуулсан. Би өвөг дээдсийнхээ ѐс заншилд дэндүү илүү сүжигтэй байн, Иудейн шүтлэг дотор
нутаг нэгт олон үе чацуутнуудаасаа илүү дэвшиж байсан юм. Харин намайг
эхийнхээ хэвлийд байхаас сонгон тусгаарлаж, Өөрийн нигүүлслээрээ дуудсан Тэр нь
Өөрийн Хүүг миний дотор илчлэхээр таалсан юм. Ингэснээр би Түүнийг Харь
үндэстнүүдийн дунд тунхаглах юм. Тэр даруй би махан биетэйгээ, цустайгаа
зөвлөсөн ч үтүй, Иерусалим уруу, надаас өмнө элч байсан тэр хүмүүс уруу явсан
ч үгүй, харин Арабт очоод, Дамаскт дахин нэг эргэж ирэв.
Тэгээд гурван жилийн дараа би Кефтэй уулзахаар Иерусалим уруу явж, арван тав
хоног түүнтэй хамт байлаа. Гэвч Эзэний дүү Иаковаас өөр бусад элч нарыг би
хараагүй. (Миний бичиж байгаа зүйл нь худал биш гэдгээ би Бурханы өмнө
баталж байна.) Дараа нь би Сири, Киликийн нутгуудаар явав. Христ дотор
байгч Иудейн чуулганууд өнөөг хүртэл зүсээр минь намайг таньдаггүй байв. Харин тэд зөвхөн "Биднийг хавчиж байсан нэгэн тэр үед устгахаар оролдсон итгэлээ
эдүгээ тунхаглаж байна" гэдгийг л сонссоор байсан. Тэд надаас болж Бурханыг
алдаршуулж байсан юм.

Тэгээд арван дөрвөн жил өнгөрч, би Барнабын хамт Титийг мөн авч, дахиж
Иерусалим уруу явав. Илчлэлтийн дагуу би тийшээ явсан юм. Харь үндэстнүүдийн
дунд тунхагладаг сайн мэдээг би тэдэнд хэлэв. Гэхдээ нэр хүндтэй байсан хүмүүст
хувьчлан хэлсэн. Учир нь би дэмий гүйдэг буюу гүйсэн байх вий хэмээн эмээсэндээ
тэгсэн юм. Харин надтай хамт байсан Тит хэдийгээр грек хүн боловч, түүнийг хөвч
хөндүүл хэмээн албадсангүй. Харин энэ нь биднийг боолчлолд оруулахын тулд
Христ Есүс дотор бидэнд байгаа эрх чөлөөг минь тагнахаар шургалсан хуурамч ах
дүү нараас болсон юм. Гэвч бид тэдний эрхэнд хормын зуур ч ороогүй. Ингэснээр
сайн мэдээний үнэн нь та нарт үлдэх юм. Харин эрхэм нэр хүндтэйхүмүүсээс
(тэдний хэн байсан нь надад огт хамаагүй. Бурхан нүүр царайг хардаггүй) надад
нэмсэн юм ер алга. Харин ч эсрэгээрээ, хөвч хөндүүлсэн хүмүүсийн төлөөх сайн
мэдээ Петрт даалгагдсан шиг хөвч хөндүүлээгүй хүмүүсийн төлөөх сайн мэдээ
надад даалгагдсаныг хараад, (учир нь Петрийг хөвч хөндүүлсэн хүмүүсийн төлөөх
элч болгон дотор нь ажилласан Тэр нь мөн намайг Харь үндэстнүүдийн төлөөх элч
болгон миний дотор ч идэвхтэй ажилласан) надад өгсөн нигүүлслийг мэдээд,
баганууд гэж хүндлэгддэг Иаков, Кеф болон Иохан нар надад болоод Барнабт
нөхөрлөлийн баруун гараа сунгасан юм. Ингэснээр бид Харь үндэстнүүд уруу, тэд
хөвч хөндүүлсэн хүмүүс уруу явах юм. Бидэнд ядуусыг санаж байгаарай хэмээн
захисан билээ. Чухамдаа би үүнийг л биелүүлэхийг эрмэлзэж явсан юм.
Харин Кефийг Антиохт ирэхэд би түүнийг нүүрэн дээр нь эсэргүүцэв. Яагаад гэвэл
тэр буруутан болоод байлаа. Учир нь Иаковаас хэдэн хүн ирэхээс өмнө тэр Харь
үндэстнүүдтэй хамт хооллодог байв. Харин тэднийг ирэхэд тэр хөвч хөндөх ѐслол
үйлдсэн хүмүүсээс эмээж, Харь үндэстнүүдээс салж яван, зайгаа барив. Бусад
иудейчүүд ч түүний хамт хоѐр нүүр гаргацгаасан. Түүнчлэн Барнаб хүртэл хоѐр нүүр
гаргаж, тэдэнд татагдсан юм. Харин би сайн мэдээний үнэнээр тэдний цэх шулуун
явахгүй байгааг хараад, бүгдийн өмнө Кефт хандан "Чи иудей хүн байж, иудейчүүд
шиг биш, харин Харь үндэстэн шиг амьдардаг хэрнээ яагаад Харь үндэстнүүдийг
иудейн маягаар амьдар гэж албадна вэ?" гэж хэлсэн.
Бид төрөлхийн иудейчүүд бөгөөд Харь үндэстнүүдийн дундах нүгэлтнүүд биш. Гэсэн хэдий ч хүн Хуулийн үйлсээр бус, харин Христ Есүст итгэх итгэлээр
зөвтгөгддөг гэдгийг мэднэ. Тиймээс бид ч гэсэн Хуулийн үйлсээр бус, харин Христэд
итгэх итгэлээр зөвтгөгдөхийн тудд Христ Есүст итгэсэн шүү дээ. Яагаад гэвэл нэг ч
махан бие Хуулийн үйлсээр зөвтгөгдөхгүй. Хэрэв бидХрист дотор зөвтгөгдөхийг
эрмэлзэх зуураа өөрсдөө нүгэлтнүүд болох нь илэрхийлэгдвэл, энэ нь Христ нүглийн
үйлчлэгч гэсэн үг үү? Огт үгүй. Учир нь хэрэв би нэгэнт сүйтгэсэн юмаа дахиж
босговол өөрийгөө буруутан хэмээн баталж байгаа хэрэг болно. Учир нь би
Бурханд амьд байхын тулд Хуульд Хуулиар үхсэн. Би Христтэй хамт
цовдлогдсон. Амьд байгаа нь би биш, харин миний дотор Христ амьд байна. Эдүгээ
би махан биендээ амьд байгаа нь намайг хайрлаж, миний төлөө Өөрийгөө тушаасан
Бурханы Хүүд итгэх итгэлээр амьдарч буй хэрэг юм. Би Бурханы нигүүлслийг
хүчингүй болгохгүй. Учир нь хэрэв зөвт байдал нь Хуулиар ирдэг бол Христ дэмий
үхсэн аж.

Мунхаг галатчууд аа, хэн та нарыг мэхлэв? Есүс Христ загалмайд цовдлогдсон нь
та нарын нүдний өмнө дүрслэгдсэн. Та нар Сүнсийг Хуулийн үйлсээр хүлээн авсан
уу? Эсвэл итгэлээр сонссоноор хүлээн авсан уу? Би зөвхөн үүнийг та нараас
мэдэхийг хүсэж байна. Та нар тийм мунхаг гэж үү? Сүнсээр эхэлж, одоо та нар
махан биеэр төгс болгогдож байна гэж үү? Та нарын өчнөөн их юманд зовсон чинь
дэмий байсан юм гэж үү? Хэрэв үнэхээр дэмий байсан бол, та нарыг Сүнсээр
хангаж, та нарын дунд гайхамшгийг үйлддэг Тэрээр үүнийг Хуулийн үйлсээр үйлддэг
үү, эсвэл итгэлээр сонссоноор үйдддэг үү? Түүнчлэн Абрахам Бурханд итгэсэн нь
түүнийг зөвт байдалд тооцуулсан юм.
Тиймээс итгэлийн хүмүүс нь Абрахамын хөвгүүд юм гэдгийг мэдэж ав. Бурхан
Харь үндэстнүүдийг итгэлээр зөвтгөнө гэдгийг Судар урьдаас мэдээд "Бүх Харь
үндэстнүүд чиний дотор ерөөгдөх болно" хэмээн Абрахамд сайн мэдээг урьдчилан
тунхаглажээ. Тиймээс итгэлийн хүмүүс итгэгч Абрахамын хамт ерөөгдсөн ажээ. Хуулийн үйлсийг түшигчид бүгдээрээ хараалын дор байдаг. Учир нь "Хуулийн номд
бичигдсэн бүхнийг хэрэгжүүлэхийн тулд тэдгээрийн дотор байнга байдаггүй хүн бүр
хараагдсан" гэж бичигджээ. Хэн ч Бурханы өмнө Хуулиар зөвтгөгддөггүй гэдэг нь
тодорхой. Яагаад гэвэл "Зөвт хүн итгэлээр амьдарна". Хууль нь итгэлээс
гараагүй, харин "Эдгээрийг биелүүлэгч нь тэдгээрээр амьд байх болно". Христ
бидний төлөө хараал болсноороо биднийг Хуулийн хараалаас зольсон юм. Учир нь
"Модон дээр өлгөгдөгч хүн бүр хараагдсан юм" гэж бичигдсэн байдаг. Энэ нь
Христ Есүс дотор Абрахамын ерөөлийг Харь үндэстнүүдэд ирүүлэхийн тулд юм.
Ингэснээр бид итгэлээрээ Сүнсний амлалтыг хүлээн авах юм.
Ах дүү нар аа, би хүний ѐсоор ярьж байна. Хүний гэрээ байлаа ч гэсэн батлагдсан
л бол хүчингүй болгох, эсвэл нэмэх нэг ч хүн байхгүй. Амлалтууд нь Абрахамд
болон түүний үрд айлдагдсан юм. Тэр "Үрст" гэж олны талаар хэлээгүй, харин
ганцын тухай "Чиний үрд" гэж айлдсан. Тэр бол Христ мөн. Би үүнийг ярьж байна.
"Бурханаар урьд нь батлагдсан гэрээг дөрвөн зуун гучин жилийн дараа ирсэн тэр
Хууль ч хүчингүй болгодоггүй. Түүнчлэн амлалтыг ч хүчингүй болгодоггүй". Хэрэв
өв залгамжлал нь хуулиас ирдэг юм бол, амлалтаас ирдэггүй гэсэн үг болно. Харин
Бурхан үүнийг Абрахамд амлалтаар соѐрхсон аж. Тэгвэл юуны тулд Хууль байгаа
юм бэ? Энэ нь амлалтыг авсан нэгэнд үр иртэл зуучийн гараар тэнгэр элч нараар
дамжуулж тогтоогдон, нүгэл хилэнцээс болж нэмэгджээ. Зууч нь ганц талд
байдаггүй, харин Бурхан бол ганц.
Ингэхлээр Хууль Бурханы амлалтуудын эсрэг үү? Огт үгүй. Учир нь хэрэв амьд
болгох чадалтай байсан хуулийг өгсөн байсан бол зөвт байдал нь үнэхээр хуулиас
ирэх байсан. Харин амлалтыг Есүс Христэд итгэх итгэлээр дамжуулан итгэгчдэд
өгөхийн тулд Судар бүх хүмүүсийг нүглийн дор хорьсон.
Гэвч итгэл ирэхээс өмнө, бид хожим илчлэгдэх итгэлд хаагдаж хуулийн дор
хорионд байсан билээ. Тиймд бид итгэлээр зевтгөгдөхийн тулд бидний хувьд
Хууль нь биднийг Христ уруу хандуулах зааварлагч болов. Харин эдүгээ итгэл
ирсэн тул бид цаашид зааварлагчийн дор байхаа болив.
Учир нь та нар бүгд Христ Есүст итгэх итгэлээр Бурханы хөвгүүд болсон ажээ. Христ уруу баптисм хүртсэн та нар бүгдээрээ Христ уруу Христийг өмссөн юм. Иудей ч гэж байхгүй, грек ч гэж байхгүй, боол ч гэж байхгүй, чөлөөт хүн ч гэж
байхгүй, эр ч гэж байхгүй, эм ч гэж байхгүй. Учир нь та нар бүгд Христ Есүс дотор нэг
болой. Хэрэв та нар Христийнх юм бол та нар Абрахамын үр бөгөөд амлалтын
дагуу өв залгамжлагчид мөн.

Гэхдээ хэдийгээр өв залгамжлагч нь бүгдийн эзэн мөн боловч хүүхэд байхдаа
боолоос ялгагдах юмгүй байдаг, харин тэрээр эцгийнхээ урьдчилан тогтоосон
өдрийг хүртэл асрамжлагсад болоод итгэмжлэгдсэн хүмүүсийн дор байдаг гэж хэлэх
байна. Түүнчлэн бид ч мөн хүүхэд байхдаа ертөнцийн үндсэн юмсын дор
боолчлолд байсан. Харин цаг ньболоход Бурхан эмэгтэй хүнээс Хуулийн дор төрөх
Өөрийн Хүүгээ илгээсэн юм. Энэ нь Хуулийн дор байгсдыг золихын тудд юм.
Ингэснээр бид хөвгүүА нь адил үрчлэлийг авах юм. Та нар бол хөвгүүд нь мөн тул,
Бурхан Өөрийн Хүүгийн Сүнсийг бидний зүрхэнд илгээсэн байна. Тэр Сүнс "Аав,
Эцэг" гэж дууддаг. Тиймээс чи цаашид боол биш, харин хүү нь мөн. Хэрэв хүү нь
байх аваас Бурханаар дамжуулан өв залгамжлагч нь мөн байна.
Тэгвэл та нар Бурханыг мэдэхгүй байх тэр үедээ мөн чанараараа бурхад биш
юмсын боол байсан. Харин эдүгээ Бурханыг мэдэх болж, түүнээс гадна Бурханаар
танигдсан атлаа та нар чинь юунд дорой буурай болоод зохисгүй үндсэн юмс
уруутаа дахиж буцан очиж, бүр шинээр дахин боолчлогдохыг хүснэ вэ? Танар
өдөр, сар, улирал болоод жилүүдийг сахицгаадаг. Би та нарын төлөө дэмий
хоосон хөдөлмөрлөсөн байх вий гэж та нарын төлөө айж байна.
Ах дүү нар аа, би та нартай адил учраас надтай адил байцгаа гэж би та нарыг
гуйж байна. Та нар надад ямар ч муу юм хийгээгүй. Махан биеийнхээ сул
доройгоос болж та нарт сайн мэдээг анх удаа би тунхагласныг та нар мэднэ. Миний махан бие та нарт сорилт болсон ч та нар басамжилж, жигшээгүй. Харин ч та
нар намайг Бурханы тэнгэр элч адил, Христ Есүс адил хүлээж авсан. Тэгвэл та
нарт байсан баярхөөр хаа байна? Учир нь хэрэв та нар болдогсон бол нүдээ ч ухаад
надад өгөх байсныг чинь би та нарт гэрчилье. Тиймээс та нарт үнэнийг
хэлснээрээ би та нарын дайсан болсон хэрэг үү? Та нарын төлөөх тэдний
хичээнгүй байдал нь магтууштай бус юм. Харин тэд та нарыг зөвхөн өөрсдийнх нь
төлөө хичээнгүй байлгахын тулд та нарыг биднээс салгахыг хүсдэг аж. Намайг
зөвхөн та нарын хажууд байхад ч биш, харин магтууштай үйлсийн дотор үргэлж
хичээнгүй байх нь сайн юм. Хүүхдүүд минь, Христ та нарын дотор дүрээ олтол би
төрөх зовлонг дахиж эдэлж байна. Би яг одоо та нарын дэргэд байн, дуу
хоолойгоо өөрчлөхийг хүснэ. Яагаад гэвэл би та нарын талаар эргэлзээтэй байна.
Хуулийн дор байхыг хүсэгч хүмүүс ээ, та нар надад хэлээч. Та нар хуулийг
сонсохгүй байна гэж үү? Абрахам хоѐр хүүтэй байсан бөгөөд нэг нь шивэгчнээс,
нэг нь эрх чөлөөт эмэгтэйгээс төрсөн гэж бичигдсэн байдаг. Харин шивэгчний хүү
махан биеийн дагуу төрсөн байтал эрх чөлөөт эмэгтэйн хүү амлалтаар төрсөн. Энэ нь үлгэрлэсэн зүйл юм. Учир нь тэр хоѐр эмэгтэй бол хоѐр гэрээ юм. Нэг нь
Синаи уулаас гаралтай. Тэр бол боолчлолд орох хүүхдүүдийг төрүүлэх Хагар
байжээ. Эдүгээ Хагар бол Арабын Синаи уул мөн бөгөөд одоогийн Иерусалимтай
тохирдог. Учир нь тэр хүүхдүүдийнхээ хамт боолчлолд байна. Харин дээроршигч
Иерусалим нь эрх чөлөөтэй. Тэр бол бидний эх юм. Учир нь"Төрдөггүй, хүүсэр
эмэгтэй баярлагтун. Төрөх зовлонг эдлээгүй чи баяс, хашхир. Яагаад гэвэл ганц бие
эмэгтэй нь нөхөртэй нэгнийхээс илүү олон хүүхэдтэй болно" гэж бичигдсэн байдаг.
Ах дүү нар аа, та нар Исаакийн адил амлалтын хүүхдүүд билээ. Харин тэр үед
махан биеэр төрсөн нь Сунсээр төрснийгөө хавчсантай адил түүнчлэн эдүгээ мөн
тэгж байна. Гэтэл Судар юу гэж хэлдэг вэ? "Шивэгчний хүү эрх чөлөөт эмэгтэйн
хүүтэй хамт өв залгамжлах ѐсгүй учраас Шивэгчин болон түүний хүүг хөөж явуул"
гэдэг. Тиймээс ах дүү нар аа, бид шивэгчнийх биш, харин эрх чөлөөт эмэгтэйн
хүүхдүүд билээ.

Христ биднийг эрх чөлөөтэй болгохын тулд чөлөөлсөн юм. Иймд бат зогс, дахиж
боолчлолын буулганд бүү орогтун.
Харагтун. Хэрэв та нар хөвч хөндөх ѐслолыг хүлээн авбал, Христ та нарт ямар ч
тус болохгүйг Паул би хэлж байна. Хөвч хөндөх ѐслолыг хүлээн авсан хүн бүрд би
дахин гэрчилье. Тэр хүн бол бүх Хуулийг биелүүлэх өртөн мөн. Хуулиар
зөвтгөгдөхийг оролдож буй та нар Христээс тусгаарлагдсан ажээ. Та нар
нигүүлслээс салан унажээ. Учир нь бидСүнсээр дамжуулан итгэлээр зөвт байдлын
найдварыг хүлээж байна. Христ Есүс дотор хөвч хөндүүлэх ба хөвч хөндүүлэхгүйн
аль аль нь ямар ч ашиг тусгүй. Харин хайраар дамжуулан ажиллаж буй итгэл л
чухал юм.
Та нар сайн гүйж байсан. Хэн та нарыг үнэнд дуулгавартай байхад чинь саад
болсон бэ? Та нарыг дууддаг Түүнээс энэ үзэл бодол ирээгүй. Өчүүхэн хөрөнгө
зуурсан гурилыг бүхэлд нь исгэдэг. Та нарыг өөр юуг ч бодохгүй гэдэгт би Эзэн
дотор та нарт итгэж байна. Харин та нарыг үймүүлэгч хэн боловч шийтгэлээ хүртэх
болно. Гэвч ах дүү нар аа, хэрэв би хөвч хөндөх ѐслолыг тунхагласаар байвал
юунд би мөшгөгдөн хавчигдсаар байх билээ? Тэгвэл загалмайн бүдрүүлэх саад нь
алга болсон хэрэг. Хэрэв болдогсон бол та нарыг үймүүлэгчид өөрсдийгөө
агтлаасай.
Ах дүү нар аа, та нар эрх чөлөө уруу дуудагдсан юм. Гэхдээ та нар эрх чөлөөгөө
махан биеийн төлөөх таатай боломж болгож бүү ашигла. Харин бие биедээ хайраар
үйлчил. Учир нь Хууль бүхэлдээ нэг үгэнд л багтдаг юм. Энэ нь "Чи хөршөө
өөрийн адил хайрла" гэсэн нь мөн. Хэрэв та нар нэг нэгнээ зуудаг, цөлмөдөг бол,
та нар бие биеэ хөнөөх вий гэж болгоомжлогтун.
Харин Сүнсээр яв, тэгвэл та нар махан биеийн хүслээ гүйцэлдүүлэхгүй гэж би та
нарт хэлнэ. Учир нь махан бие Сүнсний эсрэг хүсдэг, Сүнс махан биеийн эсрэг
хүсдэг юм. Яагаад гэвэл хүссэн юмсыг чинь хийлгэхгүйн тулд махан бие ба Сүнс нь
нэг нэгнээ эсэргүүцдэг ажээ. Хэрэв та нар Сүнсээр удирдуулдаг бол Хуулийн дор
байхгүй байна. Эдүгээ махан биеийн үйлс нь илэрхий юм. Эдгээр нь завхайрал,
бузар байдал, тачаангуй байдал, шүтээн шүтэх, ид шид, дайсагнал, маргаан,
хардалт, уур хилэн, өрсөлдөөн, хагарал, тэрс үзэл санаа, атаархал, архидалт,
утга учиргүй наргиж цэнгэх гэх зэрэг нь юм. Би урьд нь та нарт сануулж байсанчлан
урьдчилан сануулъя. Ийм зүйлсийг үйлдэгчид нь Бурханы хаанчлалыг өвлөхгүй.
Харин Сүнсний үр жимс нь хайр, баяр баясгалан, амар тайван, тэвчээр, энэрэл,
сайхан сэтгэл, итгэлтэй байдал, дөлгөөн зан, өөрийгөө захирах байдал нь юм.
Эдгээрийн эсрэг хууль гэж байдаггүй юм. Христ Есүст хамаатай хүмүүс өөрсдийн
махан биеэ бузар хүсэл, тачаалынх нь хамт загалмайд цовдолсон ажээ. Хэрэв
бид Сүнс дотор амьд байгаа юм бол, мөн Сүнс дотор явцгаая. Бид нэг нэгнээ
өдөөн сөрж, өөр зуураа атаархан, сайрхахгүй байцгаая.

Ах дүү нар аа, хэрэв хүн ямар нэгэн буруу юманд эзэмдүүлсэн бол, сүнслэг та нар
түүнийг дөлгөөн байдлын сүнс дотор шинэчлэн засагтун. Ингэхдээ өөрийгөө ч хянаж
бай. Эс тэгвэл чи ч мөн соригдох вий. Нэг нэгнийхээ ачаанаас үүрэлц. Тийнхүү
Христийн хуулийг хэрэгжүүлэгтүн. Учир нь хэрэв хэн нэг нь юу ч биш атлаа
өөрийгөө эрхэм хэмээн боддог бол тэр хүн өөрийгөө мэхэлж байна. Харин хүн бүр
өөрийн үйл хэргийг шалга. Тэгвэл уг хүн өөрийгөө бусадтай харьцуулалгүй, өөрөөрөө
сайрхах болно. Учир нь хүн бүр өөрийн ачааг үүрнэ. Үгэнд суралцагч нь
сургагчтайгаа сайн бүхнээ хуваалцаг. Бүү мэхлэгд. Бурхан элэг доог болохгүй. Юу
гэвэл хүн юу тарьснаа л хурааж авдаг. Яагаад гэвэл өөрийнхөө махан биед таригч
нь махан биеэсээ ялзралыг хурааж авна. Харин Сүнсэнд таригч нь Сүнснээс мөнх
амийг хурааж авна. Сайныг үйлдэхдээ зүрхшээхгүй байцгаая. Учир нь хэрэв бид
шантрахгүй байвал цаг нь болохоор хурааж авна. Тиймээс бид боломж
завшаантай байх үедээ бүх хүмүүст, юуны түрүүнд итгэлийн гэр бүлийн гишүүдэд
сайныг үйлдэцгээе.
Би өөрийнхөө гараар ямаршуу том үсгээр та нарт бичиж байгааг минь үз. Махан бие дотроо сайхан харагдахыг хүсдэг хүмүүс Христийн загалмайн төлөө
хавчигдахгүй байхын тулд та нарыг хөвч хөндөх ѐслол үйлд хэмээн албадаж байгаа
юм. Учир нь хөвч хөндүүлсэн тэдгээр хүмүүс өөрсдөө хуулийг үл сахьдаг. Харин
тэд та нарын махан бие дотор сайрхахын тулд та нарыг хөвч хөндөх ѐслол үйлд
хэмээн хүсдэг аж. Харин бидний Эзэн Есүс Христийн загалмайгаар сайрхахаас
өөр нь надад бүү байг. Түүгээр дамжуулан надад ертөнц, биертөнцөд цовдлогдсон
юм. Учир нь хөвч хөндөх ба хөвч хөндүүлэхгүйн аль аль нь юу ч биш, харин шинэ
бүтээл нь л чухал юм. Энэ зарчмаар явагч хүмүүс болон Бурханы Израилийн дээр
амар тайван, өршөөл нь байх болтугай.
Үүнээс хойш надад хэн ч гай зовлон бүү авчраг. Учир нь би биедээ Есүсийн
оромнуудтай билээ.
Ах дүү нар аа, бидний Эзэн Есүс Христийн нигүүлсэл та нарын сүнстэй хамт байх
болтугай. Амен.





Бурханы хүслээр Христ Есүсийн элч болсон Паулаас, Ефест байгаа болон Христ
Есүс доторх итгэмжит ариун хүмүүст; Бидний Эцэг Бурхан, Эзэн Есүс Христээс
нигүүлсэл ба амар амгалан нь та нарт байх болтугай.
Бидний Эзэн Есүс Христийн Эцэг ба Бурхан магтагдах болтугай. Тэрээр Христ
дотор тэнгэрлэг газар дахь алив сүнслэг ерөөлөөр биднийг ерөөсөн. Түүний өмнө
биднийг ариун бөгөөд гэм зэмгүй байлгахын тулд Бурхан ертөнцийн сууриас урьд
биднийг Түүний дотор сонгосончлон, хайраараа Тэр Өөрийн хүслийн сайн тааллын
дагуу, биднийг Есүс Христээр Өөрийнхөө хөвгүүд болгон үрчлэн авахаар урьдаас
тогтоожээ. Энэ нь хайрлагдсан Түүний дотор бидэнд соѐрхсон Түүний нигүүлслийн
алдрыг магтуулахын тулд болой. Түүний нигүүлслийн баялгийн дагуу Түүний дотор
цусаар нь золилт, гэм нүглийн маань төлөөх уучлал бидэнд байдаг. Тэр бидэнд бүх
мэргэн ухаан болон гүнзгий мэдлэг дотор тэрхүү нигүүлслээ бялхаажээ. Тэр
Түүний дотор зорилго тавьж, Өөрийнхөө сайн тааллын дагуу хүслийнхээ нууцыг
бидэнд мэдүүлэв. Энэ нь цагийн дүүрнийг гүйцэлдүүлэхийн тулд тэнгэр дэх юмс
болон газар дээрх бүхюмсыг Христ дотор нэгтгэх зорилго байжээ. Бүх юмсыг
хүслийнхээ зөвлөгөөгөөр үйлддэг Түүний зорилгын дагуу урьдаас тогтоогдсоноор
бид Түүний дотор өв залгамжлагчид болсон юм. Ингэснээр Христэд анхлан
найдсан бид Түүний алдрын магтаалын төлөө байх юм. Түүний дотор та нар ч бас
үнэний үгийг буюу та нарын авралын сайн мэдээг сонссоны дараа, мөн Түүнд итгээд,
амлалтын Ариун Сүнсээр тамгалагдсан байв. Тэр нь Бурханы эзэмшлийн золилт
хүртэл бидний өвийн батлан даагч болж Түүний алдрыг магтуулахын тулд өгөгдсөн
юм.
Тиймээс би ч бас Эзэн Есүст итгэх та нарын итгэл болон бүх ариун хүмүүсийн
төлөө гэсэн хайрыг чинь сонсоод, өөрийн залбиралдаа та нарыг дурсахдаа та
нарын төлөө талархал өргөдгөө болихгүй. Ингэснээр бидний Эзэн Есүс Христийн
Бурхан болох алдрын Эцэг нь Түүнийг мэдэх дүүрэн мэдлэг дотор та нарт мэргэн
ухаан хийгээд илчлэлийн сүнсийг өгөх юм. Та нарын зүрхний мэлмий
гийгүүлэгдэг. Тэгвэл та нар Түүний дуудлагын найдвар юу болохыг, ариун хүмүүс
дотор Түүний өвийн алдрын баялаг юу болохыг, мөн итгэдэг бидэнд хандсан
Түүний хүч чадлын хэмжээлшгүй сүр жавхлан юу болохыг мэдэх болно. Эдгээр нь
Түүний хүчит чадлын үйлдлийн дагуу бөгөөд Тэрээр Христ дотор хүч чадлаа
үзүүлж, Түүнийг үхэгсдээс амилуулаад тэнгэрлэг газарт Өөрийн баруун гарт залж, бүх засаг захиргаа, эрх мэдэл, хүч, ноѐрхол төдийгүй зөвхөн энэ үед ч биш мөн
ирээдүйд нэрлэгдэх аливаа нэрээс ч эрхэм болгожээ. Бурхан бүх юмсыг Түүнд
захируулахаар хөл дор нь тавьж, Түүнийг чуулганы төлөө бүх юмсын дээрх Тэргүүн
болгожээ. Чуулган нь Түүний бие буюу бүхний дотор бүгдийг Дүүргэгчийн дүүрэн
байдал нь мөн.

Та нар өөрсдийн нүгэл, хилэнц дотор үхсэн байв. Та нар урьд нь нүгэл, хилэнц
дотор энэ ертөнцийн заншлын дагуу агаарын хүчний ноѐрхогч буюу эдүгээ
дуулгаваргүй хөвгүүд дотор ажиллаж буй сүнсийг дагаж явсан. Тэдний дунд бид ч
бас бүгдээрээ урьд нь махан бие болон санаа бодлын хүслүүдээ өөгшүүлэн махан
биеийнхээ хүсэл тачаалууд дотор амьдарч байв. Мөн бусдын адил төрөлхөөс уур
хилэнг хүртэх хүүхдүүд байсан. Харин Бурхан өршөөлөөр баян ажээ. Тэр биднийг
хайрласан Өөрийн агуу хайраараа биднийг гэм нүгэл дотроо үхсэн байхад
Христтэй хамт амьд болгосон юм. Та нар нигүүлслээр аврагдсан билээ. Биднийг
Түүнтэй хамт амилуулж, тэнгэрлэг газарт Христ Есүс дотор Түүнтэй хамт суулгасан нь Христ Есүс дотор бидэндхандсан энэрлээр Өөрийн нигүүлслийн хэмжээлшгүй
баялгийг ирэх үеүдэд үзүүлэхийн тулд юм. Учир нь нигүүлслээр та нар итгэлээрээ
аврагдсан юм. Энэ нь та нараас биш харин Бурханы бэлэг бөгөөд үйлсээр биш аж.
Тиймээс хэн ч өөрөөрөө сайрхахгүй болно. Учир нь бид сайн үйлсийн төлөө Христ
Есүс дотор бүтээгдсэн, Түүний бүтээл мөн. Бурхан биднийг тэдгээрийн дотор
яваасай гэж урьдаас бэлтгэсэн билээ.
Тиймд санагтун. Та нар урьд махан биеэрээ Харь үндэстэн байхдаа, махан
биедээ хүний гараар "Хөвч хөндүүлсэн" гэж нэрлэгдэгсдээр "Хөвч хөндүүлээгүй" гэж
нэрлэгдэж байв. Тэр үед та нар Христээс тусгаарлагдсан байв. Та нар Израилийн
нийгмээс гадна, амлалтын гэрээнүүдийн хувьд харь хүмүүс байв. Та нар ямар ч
найдваргүй, ертөнцөд Бурхангүй байлаа. Харин урьд нь алс хол байсан та нар
эдүгээ Христ Есүс дотор Христийн цусаар ойр болов.
Учир нь Тэр Өөрөө бидний энх тайван мөн. Тэр хоѐр хэсгийг нэг болгож,
хуваагдлын ханыг ба дайсагналыг Өөрийн махан бие дотор устгав. Тэр
Өөрийнхөө дотор мөнөөх хоѐрыг нэг шинэ хүн болгохын тулд зарлиг доторх
тушаалуудын Хуулийг хүчингүй болгожээ. Ингэж энх тайвныг тогтоогоод, тэднийг
аль алийг нь нэг бие дотор загалмайгаар дамжуулан Бурхантай эвлэрэх боломжтой
болгов. Үүгээр дайсагналыг хөнөөв. Тэр ирж, алс холбайсан та нарт болон ойр
байгсдад энх тайвныг тунхагласан юм. Тиймээс бид цөмөөрөө нэг Сүнс дотор
Христээр дамжуулан Эцэг уруу очих замтай болжээ. Тийм бол та нар цаашид
харь хүмүүс болон гадны хүмүүс биш, харин ариун хүмүүсийн адил нутгийн иргэд
бөгөөд Бурханы гэр бүлийнх юм. Та нар элч нар болон эш үзүүлэгчдийн суурин
дээр босгогдож байгаа бөгөөд Христ Есүс Өөрөө булангийн Чулуу нь ажээ. Түүний дотор бүх барилга хамтдаа нийцэн Эзэн доторх ариун сүм болохоор өсөж
байна. Та нар ч гэсэн Сүнс дотор Бурханы орших газар болохоор Христ дотор
хамтдаа байгуулагдаж байна.

Үүний улмаас Паул би бол Харь үндэстнүүд болох та нарын төлөөх Христ Есүсийн
хоригдол мөн. Та нарын төлөө надад өгөгдсөн Бурханы нигүүлслийн нярвын
үүргийн талаар та нар сонссон. Би урьд нь товчхон бичсэнчлэн тэрхүү нууц нь
надад илчлэлтээр мэдэгдсэн юм. Та нар түүнийг уншаад, Христийн нууцын талаар
миний ойлголтыг мэдэж чадна. Энэ нь өөр үеийнхэнд, хүний хөвгүүдэд мэдэгдээгүй
боловч эдүгээ Сүнс дотор Түүний ариун элч нар ба эш үзүүлэгчдэд илчлэгдсэнээр Харь үндэстнүүд энэхүү биеийн хамтран өв залгамжлагчид ба эрхтнүүд болох бөгөөд
сайн мэдээгээр дамжуулан Христ Есүс дотор амлалтыг хамтран хуваалцагчид
болжээ. Бурхан хүчний үйлчлэлээрээ надад өгсөн Түүний нигүүлслийн бэлгийн
дагуу би сайн мэдээний үйлчлэгч болсон. Бүх ариун хүмүүсээс хамгийн өчүүхэн нь
болох надад энэхүү нигүүлсэл өгөгдсөний учир нь Христийн нэвтэршгүй баялгийг
Харь үндэстэнд тунхаглаж, бүх юмсыг бүтээсэн Бурханы дотор үеэс үед
нууцлагдаж байсан нууцын үйлчлэлийн үүрэг нь юу болохыг бүгдэд мэдүүлэхийн
тулд байлаа. Ингэснээр эдүгээ чуулганаар дамжуулан Бурханы олон янзын
мэргэн ухаан тэнгэрлэг газар дахь захирагчид болон эрх мэдэлтнүүдэд мэдэгдэх юм.
Бидний Эзэн Христ Есүсийн дотор үйлдсэн мөнхийн зорилгын дагуу Тэр ингэсэн
ажээ. Бид Христэд итгэх итгэлээрээ дамжуулж Түүнд зоримог байдал ба бат
итгэлтэйгээр очиж болно. Тиймээс би та нараас гуйя. Та нарын төлөөх миний
зовлон шаналлаас болж бүү зүрх алдаарай. Эдгээр нь та нарын алдар билээ.
Иймд би Эцэгийн өмнө өвдөг сөгдөж, тэнгэр болон газар дахь бүхэл гэр бүлийг
нэрлэдэг Түүнд залбирч байна. Тэр Өөрийн алдрын баялгийн дагуу Өөрийн
Сүнсээр дамжуулан хүч чадлаар та нарын доторх хүнийг хүчтэй болгон соѐрхох
болтугай. Ингэж итгэлээр Христ та нарын зүрхэнд нутаглаж, та нар хайр дотор
үндэслэж суурилаад, бүх ариун хүмүүсийн хамт тэр хайрын ямар өргөн, урт,
өндөр хийгээд гүн болохыг ойлгох болтугай. Мэдлэгийг давдаг Христийн
хайрыгмэдсэнээр та нар Бурханы бүх дүүрэнд хүртэл бялхсан байх болтугай.
Эдүгээ, бидний дотор ажилладаг хүчний дагуу гуйж, бодох бүхнээс минь илүү
хэмжээлшгүй бялхлаар үйлдэх чадвартай Түүнд алдар нь чуулган дотор, Христ
Есүс дотор бүх үеийнхэнд үеийн үед байх болтутай. Амен.

Иймд та нар дуудагдсан тэрхүү дуудлагадаа зүй зохистой явахыг Эзэний хоригдол
би хичээнгүйлэн ятгая. Ингэхдээ аливаа төлөв даруу байдлаар бөгөөд дөлгөөн
сэтгэлээр хайр дотор бие биенийгээ хүлцэн тэвчиж, амар тайвны хүлээс дотор
Сүнсний нэгдлийг хадгалахыг хичээгтүн. Та нар өөрсдийнхөө дуудлагын нэг
найдвар дотор дуудагдсаны адил нэг бие, нэг Сүнс, нэг Эзэн, нэг итгэл, нэг
баптисм, нэг Бурхан байна. Тэр бол бүгдийн Эцэг бөгөөд бүгдийн дээр бүгдээр
дамжуулан бүгдийн дотор байдаг.
Харин Христийн бэлгийн хэмжээгээр бидний хүн нэг бүрд нигүүлсэл өгөгдсөн байв.
Тиймээс "Өндөрт дээш гарахдаа, Тэр олон хоригдол олзлов. Тэр хүмүүст бэлгүүд
өгсөн"гэж хэлдэг.
"Тэр дээш гарсан" гэдэг нь Тэр бас газрын доод хэсэгт буусан гэдгээс өөр ямар
утгатай вэ? Доош буусан Тэр нь бүх юмсыг дүүргэхийн тулд бүх тэнгэрүүдийн
дээр дээш гарсан Тэр Өөрөө мөн юм. Тэр заримыг нь элч, заримыг нь эш
үзүүлэгч, заримыг нь сайн мэдээг тунхаглагч, заримыг нь хоньчин ба багш болгожээ.
Эдгээр нь ариун хүмүүсийг үйлчлэлийн ажилд бэлтгэж, Христийн биеийг
байгуулахын тулд юм. Бид бүгд итгэл хийгээд Бурханы Хүүг мэдэх мэдлэгийн
нэгдэл хүртэл, төлөвшсөн хүн болтол, Христийн дүүрэн байдлын чанарын хэмжээнд
хүртэл ингэх ажээ. Үүний үр дүнд бид цаашид хүүхэд байхаа больж, давалгаанд
энд тэнд шидэгдэн, аливаа номлолын салхи, хүмүүсийн ов мэх болон зальхай
хуйвалдааны башир арганд туугдалгүй, харин хайр дотор үнэнийг ярин, бид
тэргүүн болох Түүн уруу, Христ уруу бүх талаар өсөх ѐстой. Хэсэг нэг бүрийн
зохистой үйл ажиллагааны дагуу холбоос бүрийн хангаж байдаг зүйлээр хамтдаа
холбогдон нийлж буй бүхэл бие нь Христээр хайр дотор өөрийгөө босгон барихын
тулд биеийн өсөлтийг бий болгодог.
Тиймээс би Эзэний дотор үүнийг хэлж, гэрчилье. Харь үндэстнүүд оюун санааны
хоосрол дотроо явдаг шиг та нар цаашид тэгж явж болохгүй. Тэд өөрсдийнхөө
дотор буй харанхуй байдлаас, зүрхнийхээ хатуутаас болж оюун ухаандаа харанхуй
болж, Бурханы аминаас хөндийрчээ. Тэд мэдрэмжгүй болж, зүсэн бүрийн бузар
булайг шунахайран үйлдэхийн тудд тачаангуй байдадд өөрсдийгөө тушаажээ. Харин та нар ийм замаар Христийг сураагүй. Есүс дотор үнэн байгаачлан, та нар
үнэхээр Түүнийг сонсож, Түүгээр сургагдсанюм бол, чиний амьдралын урьдын хэв
маягт хамаарах заль мэхийн тачаалын дагуу ялзарч буй хуучин хүнээ та нар хойш
тавьж, оюун санааныхаа сүнс дотор шинэчлэгдэж, зөвт байдал болон үнэний
ариун байдал дотор Бурханы дагуу бүтээгдсэн шинэ хүнийг өөртөө өмс.
Тиймд худал хуурмагийг хойш тавьж, хүн нэг бүр хөршдөө үнэнийг ярь. Учир нь
бид бие биенийхээ эрхтнүүд юм. Уурласан ч, нүгэл бүү үйдд. Та нарын уур хилэн
дээр нар бүү жаргаг. Диаволд байр бүү өг. Хулгайч хүн цаашид хулгай бүү хий.
Харин ч гачигдалтай хүнд хуваалцах юмтай байхын тулд өөрийн гараар сайныг
үйлдэж, хөдөлмөрлө. Та нарын амнаас ямар ч ялзарсан үг бүү гараг. Харин
хэрэгтэй үед нь бусдыг босгон байгуулахын тулд зөвхөн тустай үг хэл. Тэгвэл энэ нь
сонсож буй хүнд нигүүлслийг өгнө. Бурханы Ариун Сүнсийг бүү гомдоо. Золилтын
өдрийн төлөө та нар Түүгээр тамгалуулсан билээ. Аливаа хорсол, уур, хилэн,
шуугиан, гүтгэлэг нь бүх бузар муутийн хамт та нараас зайлаг. Бурхан та нарыг
Христ дотор уучилсны адил бие биенээ уучлан, нэг нэгнийгээ энэрэн уян зөөлөн
сэтгэлээр ханд.

Тиймээс хайрлагдсан хүүхдүүд адил Бурханыг дуурайгчид болцгоо. Христ та
нарыг хайрласан бөгөөд Өөрийгөө бидний төлөө Бурханд анхилуун үнэрт өргөл ба
тахил болгон өргөсний адил хайр дотор яв. Харин ариун хүмүүст үл нийцэх садар
самуун, аливаа бузар булай, шунал нь та нарын дунд бүү дурсагдаг. Бузар булай
болон мунхаг яриа, эсвэл тоглоом тохуу нь зохимжгүй. Харин оронд нь талархлаа
өргө. Садар самуун, бузар булайг үйлдэгч, шүтээнийг шүтэгч шунахай ямар ч хүнд
Христийн болон Бурханы хаанчлалд өв байхгүй гэдгийг та нар ойлго.
Хэн ч та нарыг хоосон үгсээрээ бүү мэхлэг. Яагаад гэвэл эдгээрээс болж Бурханы
уур хилэн дуулгаваргүй хөвгүүд дээр буудаг юм. Иймд тэдний хамсаатан байж
болохгүй. Учир нь та нар урьд нь харанхуй байсан. Харин одоо та нар Эзэн дотор
гэрэл ажээ. Гэрлийн хүүхдүүд шиг яв. Учир нь алив сайн, зөвт байдал ба үнэн
дотор гэрлийн үр жимс байна. Ингэхдээ Эзэнд таалагдах юманд суралц. Харанхуйн үр жимсгүй ажлуудад бүү оролц, харин ч тэдгээрийг илчлэгтүн. Учир
нь тэдний нууцаар үйлдсэн зүйлсийг ярихад ч ичмээр юм. Харин бүх зүйлс
гэрлээр илчлэгдэхдээ харагддаг. Учир нь харагддаг аливаа зүйл нь гэрэл юм.
Тиймд"Нойрсогч оо, сэр. Үхэгсдээс бос. Христ чиний дээр гэрэлтэх болно" гэдэг.
Тиймээс та нар мэргэн бус хүмүүс шиг биш, харин мэргэн хүмүүсийн адилаар
хэрхэн алхаж буйгаа хянаж бай. Цагийг авар. Яагаад гэвэл өдрүүд нь бузар булай
аж. Тийм учраас бүү мунхаг бай. Харин Эзэний хүсэл юу болохыг ухаар. Дарсанд бүү согтуур. Ингэвэл дураараа дургих байдадд автагдана. Харин Сүнсээр
дүүрэн байж, дуулал, магтуу ба сүнслэг дуунуудаар нэг нэгэнтэйгээ ярилцаж,
Эзэнд хандаж зүрхэндээ дуулж, ая дуу зохиогтун. Бурхан болон Эцэгт бүхний
төлөө бидний Эзэн Есүс Христийн нэрээр үргэлж талархал өргө. Христээс эмээн
нэг нэгэндээ захирагд.
Эхнэрүүд ээ, Эзэнд захирагддаг шиг нөхрүүддээ захирагд. Учир нь Христ
чуулганы толгой байдгийн адил нөхөр нь эхнэрийнхээ толгой юм. Христ Өөрөө тэр
биеийн Аврагч мөн. Чуулган Христэд захирагддагийн адил түүнчлэн эхнэрүүд
нөхрүүддээ бүх талаар захирагд. Нөхрүүд ээ, Христ чуулганыг хайрлаад түүний
төлөө Өөрийгөө өгсний адил эхнэрүүдээ хайрла. Тэр чуулганыг үгээр дамжуулан
усанд угааж цэвэрлэн, ариусгаад түүнийг ямар ч толбогүй, ямар ч үрчлээсгүй
бөгөөд тиймэрхүү ямар ч зүйлгүй, харин ариун, гэм зэмгүй байлган Өөрийнхөө өмнө
алдарт чуулган болгох гэсэн ажээ. Тиймээс нөхрүүд ч эхнэрүүдээ өөрийн бие
адил хайрлах ѐстой. Эхнэрээ хайрладаг хүн өөрийгөө хайрладаг. Учир нь хэн ч
хэзээ ч өөрийн махан биеийг үзэн ядаж байгаагүй. Харин тэжээж, хамгаалдаг. Христ
мөн чуулганд ийнхүү ханддаг. Яагаад гэвэл бидТүүний биеийн эрхтнүүд юм. "Тиймээс эр хүн эцэг эхээ орхиж, эхнэртэйгээ нийлдэг. Тэр хоѐр нэг махан бие
болно". Энэ нууц бол агуу билээ. Гэвч би Христ болон чуулганы тухай хэлж
байна. Та нарын нэг бүр чинь өөрийгөө хайрладгийн адил эхнэрээ хайрла. Эхнэр
нь нөхрөөсөө эмээж бай.

Хүүхдүүд ээ, Эзэн дотор эцэг эхээ дага. Учир нь энэ бол зөв юм. "Эцэг эхээ
хүндэл". Энэ нь амлалт бүхий эхний тушаал бөгөөд "Энэ нь чамд сайн бөгөөд чи
дэлхий дээр урт наслах болно" гэжээ. Эцгүүд ээ, та нар хүүхдүүдээ бүү уурлуул.
Харин тэднийг Эзэний дэг журам болон сургамж дотор хүмүүжүүл.
Боолчууд аа, Христийг дагадгийн адил та нар эмээхүй болон чичрэлтээр чин
сэтгэлээсээ махан биеийн дагуу эздэд дуулгавартай бай. Хүмүүст нийцүүлэгчдийн
адил харцаар үйлчлэлгүй, харин Христийн боолууд адил Бурханы хүслийг зүрх
сэтгэлээсээ үйлд. Хүмүүст биш, харин Эзэнд мэт сайн хүслээр үйлчил. Боол,
эсвэл чөлөөт байх нь ялгаагүй аливаа хүн ямар нэг сайн зүйл хийвэл тэр хүн
Эзэнээс түүнийгээ буцааж авна гэдгээ мэдэн үйлчил. Эзэд ээ, үүний адил
боолууддаа ханд. Тэдний болон та нарын Эзэн тэнгэрт байгааг болон Түүний
ялгаварладаггүй болохыг ойлгон, айлгаж сүрдүүлэхээ боль.
Эцэст нь Эзэн дотор ба Түүний чадлын агуу хүч дотор бэхжигтүн. Та нар
диаволын зальмэхийн эсрэг бат зогсох чадвартай байхын тулд Бурханы бүрэн хуяг
дуулгыг өмс. Учир нь бидний тэмцэл бол махан бие ба цусны эсрэг биш, харин
захирагчид, эрх мэдэл, энэхүү харанхуй ертөнцийн хүчнүүд, тэнгэрлэг газар дахь
бузар муугийн сүнслэг хүчний эсрэг билээ. Тиймээс бүхнийг хийсний дараа, бузар
муу өдөрт эсэргүүцэн бат зогсох чадвартай байхын тулд Бурханы бүрэн зэвсгийг ав.
Тэгээд бат зогс. Ингэхдээ та нар бэлхүүсээрээ үнэнийг бүсэлж, зөвт байдлын
хуягийг өмсөөд, амар тайвны сайн мэдээний бэлэн байдлыг хөлдөө өмс. Энэ
бүгд дээр муу нэгний бүх галт сумыг унтрааж чадах итгэлийн бамбай, авралын
дуулгыг болон Сүнсний сэлэм буюу Бурханы үгийг ав. Сүнс дотор цаг үргэлж
аливаа залбирал ба гуйлтаараа залбир. Үүний тулд бүх ариун хүмүүсийнтөлөөх
цөхрөлтгүй бүх оролдлого, гуйлтаараа сэргэг бай. Сайн мэдээний нууцыг
зоригтойгоор мэдүүлэхээр миний ам ангайхад үг өгөгдөхийн тулд миний төлөө
залбир. Үүнийг хэрхэн зоригтойгоор ярих ѐстой, тэгж ярихын тулд би сайн
мэдээний төлөө элчин сайд болов.
Та нарт бас миний байдлын тухай болон юу хийж байгааг минь мэдүүлэхийн тулд
Эзэн дотор итгэлт үйлчлэгч хайрт дүү Тухик та нарт бүгдийг мэдэгдэх болно. Тэр
та нарт бидний байдлыг мэдүүлэн та нарын зүрхийг тайвшруулаг хэмээн, энэ
зорилгоор би түүнийг илгээлээ.
Эцэг Бурхан ба Эзэн Есүс Христээс амар амгалан болон хайр нь итгэлийн хамт ах
дүү нарт байг. Бидний Эзэн Есүс Христийг ялзаршгүй хайраар хайрлагч бүх
хүмүүст нигүүлсэл байх болтугай.





Христ Есүсийн боол Паул ба Тимот нараас Филиппойд байгаа Христ Есүс доторх
бүх ариун хүмүүст болон харгалзагчид, үйлчлэгч нарт; Бидний Эцэг Бурханаас
хийгээд Эзэн Есүс Христээс нигүүлсэл, амар тайван нь та нарт байх болтугай.
Та нарын талаарх бүх дурсамжиндаа өөрийн Бурханд би талархдаг. Та бүгдийн
төлөө залбирах бүрдээ би үргэлж баяр хөөртэйгээр залбирлаа өргөдөг нь та нар
сайн мэдээг сонссон анхны өдрөөс өнөөг хүртэл үүн дотор хамтран зүтгэж байгаа
тул юм. Та нарын дотор сайн үйлийг эхлүүлсэн Тэрээр үүнийгээ Христ Есүсийн
өдрийг хүртэл төгс төгөлдөр болгоно гэдэгт би бат итгэж байна. Та бүтдийн талаар
ингэж бодох нь миний хувьд зөв юм. Яагаад гэвэл та нар миний зүрхэнд байдаг.
Намайг сайн мэдээг батлан хамгаалж байхад ч, хүлээстэй байхад ч та нар бүгд
надтай хамт нигүүлслийг хуваалцдаг билээ. Христ Есүсийн сэтгэлээр та бүгдийг би
хэрхэн үгүйлж буйд Бурхан миний гэрч мөн. Та нарын хайр жинхэнэ мэдлэг ба бүх
ойлгоцоор улам бүр бялхсаар байх болтутай гэж би залбирдаг. Ингэснээр та нар
Христийн өдрийг хүртэл цэвэр, гэм зэмгүй байхын тулд аль ньсайн болохыг ялгах
чадвартай болох юм. Ингэхдээ Бурханы магтаал болоод алдрын төлөө Есүс
Христээр ирэх зөвт байдлын үр жимсээр дүүрэн байгтун.
Ах дүү нар аа, эдүгээ миний нөхцөл байдал сайн мэдээний үлэмж ахиц дэвшил
болж буйг та нар мэдээсэй гэж би хүснэм. Миний хүлээс Христийн төлөө байгаа
нь захирагчийн бүхэл ордонд болон бусад бүх хүмүүст илэрхий болов. Мөн ах дүү
нарын ихэнх нь миний хүлээснээс болж Эзэнд итгэлтэй болж, Бурханы үгийг ярихдаа
айлгүй улам илүү зоригтой байна.
Зарим нь үнэндээ атаархал, өрсөлдөөнөөс болж Христийг тунхагладаг байхад
зарим нь бас сайн санаанаасаа тунхагладаг билээ. Тэдгээр хүмүүс намайг сайн
мэдээг хамгаалуулахаар томилсныг мэдээд хайрын үүднээс Христийг тунхагладаг.
Нөгөө хүмүүс нь чин сэтгэлээсээ бус өрсөлдөх хүслийн үүднээс Христийг
тунхагладаг. Ингэхдээ тэд хүлээстэй намайг шаналгана гэж бодож байна. Тэгээд
юу гэж! Хуурамч ч бай, үнэнээсээ ч бай аливаа замаар Христ тунхаглагдаж байна.
Үүнд л би баярладаг. Мөн баярлах ч болно. Та нарын залбирал болон Есүс
Христийн Сүнсний туслалцаагаар дамжуулан би суллагдах болно гэдгийг би мэддэг.
Юунд ч ичихгүй, харин бүрэн зоригтой байх юмсан гэсэн миний хүслэн болсон
горьдлого болоод найдварын дагуу Христ одоо ч урьдын адил амиар ч бай, үхлээр ч
бай бие дотор минь өргөмжлөгдөх болно. Миний хувьд амьдрах нь Христ, үхэх нь
ололт юм. Хэрэв би махан биенд амьдрах аваас миний ажил үр жимстэй болох
бөгөөд алийг нь сонгохоо би мэдэхгүй. Гэвч би хоѐр талаас шахагдаж байна.
Эндээс одож, Христтэй хамт байхыг хүсэж байна. Учир нь энэ нь илүү дээр юм. Гэвч махан биендээ үлдэх нь та нарын тусын тулд илүү чухал байна. Би үлдэж,
итгэл доторх та нарын ахиц дэвшилт болон баяр хөөрийн тань төлөө та бүгдтэй хамт
байна гэдгээ мэдэж, үүндээ итгэлтэй байна. Ингэснээр би та нартай дахин хамт
байснаараа, надаас болж та нарын сайрхал Христ Есүсийн дотор бялхах болно.
Өөрсдийгөө зөвхөн Христийн сайн мэдээнд зохистойгоор авч явагтун. Тэгвэл би
ирээд, та нарыг харлаа ч, эсвэл байхгүй байлаа ч та нарыг сайн мэдээний итгэлийн
төлөө нэг сэтгэлээр хамтдаа зүтгэж, нэг сүнс дотор бат зогсоцгоож байгаа гэж сонсох
болно. Мөн эсэргүүцэгчдийн юунаас ч айж сүрдэхгүй байхыг чинь би сонсох
болно. Тэгээд ч айж сүрдэхгүй байх нь тэдний хувьд сүйрлийн тэмдэг, харин та
нарын хувьд авралын тэмдэг юм. Энэ нь Бурханаас ирдэг юм.
Учир нь Христийн төлөө Түүнд зөвхөн итгэх бус, Түүний төлөө бас зовох нь та
нарт соѐрхогджээ. Ингэхдээ та нар миний дотор харсан болон эдүгээ миний дотор
байгаа гэж сонсож байгаатай адил тэмцлийг туулах юм.

Тиймээс хэрэв Христ дотор ямар нэгэн дэмжлэг байгаа бол, хэрэв хайрын
тайвшрал байгаа бол, хэрэв Сүнсний нөхөрлөл байгаа бол, энэрэнгүй болоод
өрөвчхөн сэтгэл байгаа бол, адил сэтгэж, адил хайртай байж, сэтгэлээрээ нэгдэн,
нэгэн бодолтой байж, намайг гүйцэд баярлуул. Юуг ч өрсөлдөх сэтгэлээр, эсвэл
бардам зангаар бүү хий. Харин даруухнаар бие биенийгээ өөрөөсөө дээр гэж үзэж, хүн бүр зөвхөн хувийн ашиг сонирхлыг бус, харин бусдын ашиг сонирхлыг хар. Өөр
хоорондоо Христ Есүст байсан тийм бодолтой бай. Тэрээр хэдийгээр Бурханы мөн
чанараар оршин байсан боловч, Бурхантай тэгш байх явдлыг Өөртөө хадгалах зүйл
гэж үзсэнгүй, харин Өөрийгөө хоослож, боолын дүрийг авч, хүнтэй адил болжээ. Хүн төрхийг олсон Тэрээр үхэлд ч төдийгүй загалмайн үхэлд ч хүртэл дуулгавартай
байснаараа Өөрийгөө даруу болгов. Тиймээс ч Бурхан Түүнийг үлэмжийн дээдээр
өргөмжилсөн бөгөөд аливаа нэрнээс дээд нэрийг Түүнд соѐрхов. Энэ нь Есүсийн
нэрд тэнгэрт байгаа, газар дээр байгаа, газрын доор байгаа бүх юмс өвдөг сөгдөж,
мөн бүх хэл Бурхан Эцэгийн алдрын төлөө ЕсүсХрист бол Эзэн гэж хүлээн
зөвшөөрөх ѐстойн учир ажээ.
Иймээс хайрт хүмүүс минь, та нар үргэлж дуулгавартай байсныхаа адил, зөвхөн
намайг байхад ч биш, харин эдүгээ байхгүй байхад бүр ч илүү өөрсдийн авралыг
айдас ба чичрэлээр биелүүлэгтүн. Учир нь Өөрийн сайн тааллын дагуух зүйлсийг
үйлдүүлж, хүсүүлэхийн тулд та нарын дотор ажиллаж буй нь Бурхан юм. Бүхнийг
гоморхолгүйгээр, маргалгүйгээр хийцгээ. Ингэснээр та нар гэрэл мэт үзэгдэн дунд
нь амьдардаг буруу, гажууд үеийнхний дотор өөрсдийгөө гэм зэмгүй, буруугүй
Бурханы хүүхдүүд гэдгээ батлах юм. Амийн үгийг баттай баригтун. Тэгвэл би
дэмий ажиллаагүй, дэмий гүйгээгүй хэмээн Христийн өдөрт сайрхах болно. Хэрэв
би та нарын итгэлийн үйлчлэл ба тахил дээр ундаан өргөл болон асгагдаж байгаа ч
баярлаж, өөрийн баяр хөөрөө та бүхэнтэй хуваалцана. Түүнчлэн та нар ч
баярлаж, баяр хөөрөө надтай хуваалцаарай.
Тимотыг та нар уруу удахгүй илгээнэ гэж би Эзэн Есүст найдаж байна. Тэгвэл та
нарын байдлын талаар сонсоод, би бас урам зоригтой байх болно. Та нарын
төлөө үнэхээр санаа тавих адилхан санаатай өөр хэн ч надад алга. Учир нь тэд
бүгд Христ Есүсийнхийг биш, өөрсдийн сонирхлыг эрдэг. Харин Тимот надтай
хамт хүү нь эцэгтээ үйлчилдэг шиг сайн мэдээний төлөө үйлчлэн өөрийгөө хэрхэн
нотолсныг танар мэднэ. Тиймээс миний байдал надад илэрхий болмогц даруй
түүнийг илгээнэ гэж би найдаж байна. Би өөрөө мөн удахгүй очно гэж Эзэнд итгэж
байна.
Харин миний дүү хийгээд хамтран зүтгэгч, хамт байлдагч, мөн та нарын элч,
хэрэгтэй үед минь надад үйлчилдэг Епафродитыг та нар уруу илгээх нь хэрэгтэй гэж
би бодлоо. Тэр та бүгдийн хүслэн болсон байв. Түүнийг өвчтэй байна гэж та нар
сонссон тул тэр шаналсан. Тэр үнэхээр үхтлээ өвдсөн юм. Харин Бурхан түүнийг
өршөөсөн юм. Зөвхөн түүнийг ч биш, уй гашуу дээр уй гашуу нэмэгдэх вий гэж мөн
намайг ч бас өршөөв. Тиймд та нар Епафродитыг дахин хараад баярлаж, би бас
бага санаа зовнихын тулд би түүнийг яаран илгээлээ. Тиймээс түүнийг Эзэн дотор
их баяр хөөртэйгээр хүлээн ав. Түүн шиг хүмүүсийг хүндлээрэй. Яагаад гэвэл
тэрээр та нарыг орлож, надад үйлчлэхийн тулд амь өрсөн, Христийн ажлын төлөө
үхэдд ойрхон очсон билээ.

Эцэст нь ах дүүс минь, Эзэний дотор баярла. Та нарт урьд нь бичсэн зүйлээ
бичих нь миний хувьд үнэхээр төвөгтэй биш бөгөөд харин энэ нь та нарын хувьд
сэрэмжлэл болно.
Ноходтой адил байгсдаас, бузрыг үйлдэгчдээс, хуурамч хөвч хөндөлтөөс
болгоомжлогтун. Учир нь махан биедээ түшиглэдэггүй, Бурханы Сүнсээр мөргөж,
Христ Есүсээр сайрхдаг бид болжинхэнэ хөвч хөндүүлэгсэд билээ. Гэсэн ч би
махан биедээ түшиглэж болох юм. Хэрэв хэн нэгэн хүнд махан биедээ түшиглэх
санаа байх аваас надад бол бүр ч илүү юм. Би төрөөд найм дахь хоногтоо хөвч
хөндүүлсэн, Израиль үндэстэн, Бениамин овгийн хүн, Еврей хүнээс төрсөн Еврей.
Хуулиар бол фарисай, идэвх зүтгэлээрээ бол чуулганыг хавчигч, Хууль дахь зөвт
байдлаар бол гэм зэмгүй байв. Гэвч миний хувьд ололт байсан бүх юмсыг би
Христийн төлөө гарз хохирол болгон тооцов. Тэр ч байтугай, би өөрийн Эзэн Христ
Есүсийг таньж мэдэхийн давуу агуу байдлын төлөө бүх юмсыг гарз хохирол болгон
үздэг. Би Түүний төлөө бүх юмсын гарз хохирлыг амсаж, тэдгээрийг хог гэж үздэг нь
Христийг олохын тулд бөгөөд Хуулиас гардаг өөрийнхөө зөвт байдалтай биш,
харин Христэд итгэх итгэлээр ирдэг, итгэлийн үндсэн дээр Бурханаас ирдэг зөвт
байдалтай Түүний дотор би олдохын тулд юм. Ингэхдээ би Түүнийг болон Түүний
амилалтын хүч, зовлонгуудын нөхөрлөлийгтаньж мэдэн, Түүний үхэлтэй адилхан
болгогдож, үхэгсдээс амилуулагдахад хүрмээр байна.
Би хэдийнээ хүлээн авсан юм уу, эсвэл хэдийнээ төгс болчихсондоо биш, харин
би бас Христ Есүсээр юуны төлөө баригдсан, түүнийг барьж авахын тулд
урагшилдаг. Ах дүү нар аа, би өөрөө хараахан барьж авсан гэж боддоггүй, харин
нэг л юмыг хийдэг,ардахаа мартаж, урьдах зүйлс уруугаа зүтгэн тэмүүлж, Христ
Есүс дотор Бурханы дээш чиглэсэн дуудлагын шагналыг авахын төлөө бариа уруу
урагшилдаг. Тиймээс төлөвшсөн бид бүхэн ийм бодолтой байцгаая. Хэрэв ямар
нэгэн юман дээр та нар өөр бодолтой байвал, үүнийг бас Бурхан та нарт
илэрхийлнэ. Гэвч бидэнд өгөгдсөн тэр л жишгийн дагуу явсаар байя.
Ах дүү нар аа, намайг дуурайгчид бай. Бидний та нарт үзүүлсэн жишээгээр явдаг
хүмүүсийг ажигла. Миний та нарт үргэлж ярьж байсан олон хүмүүс Христийн
загалмайн дайснууд мэт явдаг гэж би одоо уйлан байж хэлж байна. Тэдний
төгсгөл бол сүйрэл. Тэдний бурхан бол ходоод бөгөөд тэд гутамшигт зүйлсээр
сайрхдаг. Тэд дэлхийн юмыг л сэтгэж боддог. Харин бидний иргэний харьяалал
нь тэнгэрт байгаа бөгөөд тэндээс бид Аврагч Эзэн Есүс Христийг хүлээж байна. Тэр бүх юмсыг Өөртөө захируулж чадах хүчээрээ бидний дорд биеийг Өөрийнхөө
цог жавхлант биетэй адил болгон өөрчилнө.

Тиймд миний баяр хөөр ба титэм, мөн миний хүсэн тэмүүлэх хайрт ах дүү нар
минь, Эзэн дотор баттай зогсогтун.
Эзэн дотор санаа нэгтэй байгаарай гэж би Юодиагаас хичээнгүйлэн гуйя, мөн
Сунтухегээс хичээнгүйлэн гуйя. Тийм ээ, үнэнч нөхөр минь, чамаас гуйя. Сайн
мэдээний төлөө надтай болонКлем, миний бусад хамтран зүтгэгчдийн хамт зүтгэсэн
тэдгээр эмэгтэйчүүдэд туслаарай. Тэдний нэрс амийн номд бий. Эзэний дотор
үргэлж баярла. Би дахин хэлнэ. Баярлагтун! Та нарын тэвчээр бүх хүмүүст
мэдэгдэг. Эзэн ойрхон байна. Юунд ч бүү санаа зов. Харин аливаа зүйлд
залбирлаараа болон гуйлтаараа талархалтайгаар хүсэлтээ Бурханд мэдүүл. Бүх
оюун ухаанаас дээгүүрх Бурханы амар тайван нь Христ Есүс дотор та нарын зүрх
бодлыг тань хамгаална.
Эцэст нь, ах дүү нар аа, юу нь үнэн, юу нь хүндэтгэлтэй, юу нь зөв, юу нь цэвэр
ариун, юу нь сайхан, юу нь сайшаалтай байна, хэрэв аливаа сайн үйл байгаа бол,
хэрэв магтууштай ямар нэгэн юм байгаа бол тэдгээр юмсыг бодож санацгаа. Та
нар надаас суралцсан, хүлээн авсан, сонссон, харсан зүйлээ ажил хэрэг болго. Амар
тайвны Бурхан та нартай хамт байх болно.
Эцэст нь та нарын миний төлөөх санаа тавилт сэргэсэн тул би Эзэнд маш их
баярлаж байна. Үнэндээ та нар санаа тавьж байсан боловч үүнийгээ үзүүлэх боломж
байгаагүй билээ. Би үүнийг дутагдсаны улмаас ярьж байгаа юм биш. Учир нь би
ямар ч нөхцөл байдалд байсан сэтгэл хангалуун байж сурсан юм. Би тарчигхан
байхыг ч мэднэ, элбэг дэлбэг байхыг ч мэднэ. Ямар ч, аливаа нөхцөл байдалд
өлсгөлөнболон цатгалан байх, дутагдах, элбэг байхын аль алины нууцад би
суралцсан. Надад хүч өгөгч Түүгээр би бүгдийг хийж чадна. Гэсэн ч та нар
миний зовлонгоос хуваалцахдаа сайн байсан.
Сайн мэдээг анх номлох үед, намайг Македониос явсны дараа авах, өгөхийн
хэрэгт ганцхан та нараас өөр нэг ч чуулган оролцоогүйг филиппойчууд та нар
өөрсдөө бас мэдэж байгаа. Яагаад гэвэл Тесалоникт байхад хүртэл та нар нэгээс
илүү удаа надад хэрэгтэй юмыг маань илгээсэн. Би бэлгийг нь эрж байгаа юм
биш, харин та нарын үнэлгээнд нэмэгдэж буй үр ашгийг тань эрж байна. Гэвч би
бүгдийг элбэгээр хүлээн авч хангагдсан. Би Епафродитоос та нарын илгээсэн юмсыг
тань хүлээн аваад дүүрэн байна. Бэлэг тань Бурханд таашаагдах тааламжит тахил
ба анхилуун үнэр юм. Миний Бурхан Өөрийн алдар дахь баялгаар Христ Есүс
дотор та нарыг хэрэгтэй бүхнээр тань хангана. Бидний Бурхан Эцэгт алдар нь
үеийн үед байх болтутай. Амен.
Христ Есүс доторх ариун хүн бүрд мэнд хүргээрэй. Надтай хамт байгаа бүх ах дүү
нар та нарт мэнд хүргэж байна. Бүх ариун хүмүүс, ялангуяа Цезарийн гэрийнхэн
та нарт мэнд хүргэж байна. Эзэн Есүс Христийн нигүүлсэл та нарын сүнстэй хамт
байх болтутай.





Бурханы хүслээр Есүс Христийн элч болсон Паул болон дүү Тимот нараас Колоссайд байгаа ариун хүмүүст буюу Христ доторх итгэлт ах дүү нарт; Бидний Эцэг
Бурханаас амар тайван, нигүүлсэл нь та нарт байх болтугай.
Бидний Эзэн Есүс Христийн Эцэг Бурханд бид та нарын төлөө үргэлж залбиран
талархал өргөдөг нь бид Христ Есүст итгэх та нарын итгэл болоод бүх ариун
хүмүүсийн төлөөх та нарын хайрыг сонссоны учир бөгөөд тэнгэрт та нарт зориулж
хадгалагдсан найдварын учир юм. Энэ найдварыг та нар урьд нь сайн мэдээ болох
үнэний үгнээс сонссон. Сайн мэдээ нь та нарт хүрчээ. Бурханы нигүүлслийг үнэн
дотор сонсоод ухаарсан тэр өдрөөс эхлээд энэ нь та нарын дотор хэрхэн байгаачлан
мөн бүх дэлхийд байнга үр жимс ургуулж өсгөж байна. Түүнчлэн бидний өмнөөс
үйлчилдэг Христийн итгэлт үйлчлэгч, бидний хайрт хамтран зүтгэгч боол Епафраас
та нар суралцсан. Тэр бас Сүнс доторх та нарын хайрын тухай бидэнд мэдэгдсэн
юм.
Тиймээс бид сонссон өдрөөсөө хойш та нарын төлөө залбирч, та нарыг бүх сүнслэг
мэргэн ухаан хийгээд ойлголт дотор Түүний хүслийн жинхэнэ мэдлэгээр бялхаасай
гэж гуйхаа зогсоосонгүй. Мөн та нар Эзэнд зохистойгоор явж, бүх талаар Түүнд
таалагдаасай гэж гуйхаа зогсоосонгүй. Ингэхдээ аливаа сайн ажилд үр дүн гарган,
Бурханы жинхэнэ мэдлэгээр өсөж, бүхий л тэсвэр, тэвчээрт хүрэхийн тулд Түүний
цог жавхлант чадлын дагуу бүх хүчээр хүчтэй болгогдон, баяр хөөртэйгөөр Эцэгт
талархал өргөгтүн. Гэрэл дотор ариун хүмүүсийн өвийг хуваалцахад Тэр биднийг
зохистой болгосон. Учир нь Тэр биднийг харанхуйн эрх мэдлээс авраад, Өөрийн
хайрт Хүүгийнхээ хаанчлалд шилжүүлсэн юм. Хүүгийнх нь дотор бидэнд нүглийн
уучлал болох золилт байна. Тэр бол үл үзэгдэгч Бурханы дүр мөн бөгөөд бүх
бүтээлийн Уутан нь мөн. Учир нь Түүн дотор тэнгэр ба газар дахь бүх юмс,
үзэгдэх ба үл үзэгдэх юмс, хаан ширээнүүд, эсвэл ноѐрхлууд, удирдлагууд, эсвэл
эрх мэдлүүд ч бүтээгдсэн. Бүх юмс Түүгээр болон Түүний төлөө бүтээгдсэн байна. Тэр бүх юмсын урьд байна. Бүх юмс Түүний дотор оршин тогтнодог. Тэр мөн бие
болох чуулганы тэргүүн мөн. Тэр бол эхлэл мөн, үхэгсдээс анх төрсөн нь мөн.
Ингэснээр Тэр Өөрөө бүх юмсын дотор тэргүүнбайрыг эзлэх юм. Яагаад гэвэл
Бурханы сайн таалал нь Түүний дотор хамаг бүрэн бүтэн нутаглах хийгээд Түүний
загалмайн цусаар энх тайвныг тогтоон, Түүгээр дамжуулан газар дээрх, эсвэл тэнгэр
дэх юмсыг, бүх юмсыг Түүгээр Өөртэйгөө эвлэрүүлэх явдал байв.
Хэдийгээр та нар урьд нь холдуулагдсан бөгөөд бузар үйлсээрээ оюун ухаан
дотроо дайснууд болсон боловч эдүгээ Тэр Өөрийнхөө өмнө та нарыг ариун, өө
сэвгүй бөгөөд гэм зэмгүй байлгахын тулд махан бие доторх Өөрийн үхлээрээ
эвлэрүүлсэн билээ. Хэрэв та нар үнэхээр итгэл дотроо үргэлжид байж,
суурилагдсан бөгөөд бат тогтон, өөрсдийн сонссон сайн мэдээний найдвараас
хөдлөхгүй бол тийм байх болно. Энэхүү сайн мэдээ нь тэнгэрийн доорх бүх бүтээлд
тунхаглагдаж, Паул би үүний үйлчлэгч болсон билээ.
Одоо би та нарын төлөө зовохдоо баярлаж байна. Христийн зовлонгууд дотор юу
дутагдаж буйг нөхөн, би махан биендээ Түүний бие болох чуулганы төлөө өөрийнхөө
хувийг үйлддэг. Бурханы үгийг биелүүлэхийн тулд та нарын тусын тулд Бурханаас
надад соѐрхсон үүргийн дагуу би энэхүү чуулганы үйлчлэгч болсон юм. Тэрхүү
нууц нь өнгөрсөн үеүдээс, үр удмуудаас нууцлагдаж байсан боловч одоо Өөрийнх нь
ариун хүмүүст илэрхийлэгджээ. Бурхан Харь үндэстнүүдийн дунд энэхүү нууцын
алдрынбаялаг гэж юу болохыг тэдэнд мэдүүлэхийг хүссэн юм. Энэ нь та нарын
дотор байгаа алдрын найдвар болох Христ мөн. Бид хүн бүрийг Христ дотор төгс
болгохын тулд бүх мэргэн ухаан дотор хүн бүрд сануулж, хүн бүрд заан Түүнийг
тунхаглаж байна. Миний дотор хүчтэй ажиллаж байгаа Түүний хүч чадлаар зүтгэн
би мөн энэ зорилгын төлөө ажилладаг.

Та нарын төлөө, Лаодикт байгаа хүмүүс болон миний зүс царайг үзээгүй тэр бүх
хүмүүсийн төлөө хэр их тэмцэлдэж байдгийг минь та нар мэдээсэй гэж би хүсэж
байна. Ингэснээр тэдний зүрх хайрын дотор холбогдон, Бурханы нууцын жинхэнэ
мэдлэг болох Христ уруу аваачдаг бүрэн итгэлт ойлголтоос ирдэг бүх баялагт хүрэн,
урамшдаг. Христ дотор мэргэн ухаан болоод мэдлэгийн бүх эрдэнэс нуугдсан
байдаг. Хэн ч та нарыг үнэмшилтэй үгээрээ бүү төөрөгдүүлээсэй гэсэндээ би
үүнийг хэлж байна. Хэдийгээр би биеэрээ байхгүй байгаа боловч зөв сахилга
журамтай байгааг чинь болон Христэд итгэх та нарын итгэлийн бат байдлыг хараад,
баярлан би сүнсээрээ та нартай хамт байна.
Тиймээс та нар Эзэн Христ Есүсийг хүлээн авсан шигээ Түүн дотор алхахдаа, заалгаж байснаараа Түүн дотор бат үндэслэгдэн, байгуулагдаж, итгэл дотроо
баталгаажин, талархлаар бялхагтун. Хэн нэг нь та нарыг Христийн дагуу биш,
харин ертөнцийнүндсэн зарчмууд, хүний уламжлалын дагуух гүн ухаан болон хоосон
мэхлэлээр олзлох вий хэмээн сэрэмжлэгтүн. Учир нь бүх Бурханлаг бүрэн дүүрэн
нь Түүн дотор биет хэлбэрээр оршдог юм. Түүн дотор та нар төгс болгогдсон. Тэр
бол бүх удирдлага ба эрх мэдлийн тэргүүн нь мөн. Христийн хөвч хөндөх
ѐслолоор махбодын биеийг тайлан, Түүн дотор та нар бас хүний гараар
үйлдэгдээгүй хөвч хөндөх ѐслолыг хийлгэсэн. Ингэхдээ та нар баптисм дотор
Түүнтэй хамт оршуулагдсан. Түүнийг үхэгсдээс амилуулсан Бурханы үйлсэд итгэсэн
итгэлээр баптисм дотор та нар бас түүнтэй хамт амилуулагдав. Та нар гэм
нүглүүд болон махан биеийн хөвч хөндөх ѐслолоосоо болж үхсэн байхад Тэр бидний
бүх гэм нүглийг уучлаад, та нарыг Түүнтэй хамт амьд болгосон бөгөөд бидний
эсрэг зарлигуудаас бүрдсэн, бидэнд дайсагнаж байсан өрийн дансыг хүчингүй
болгов. Тэр үүнийг загалмайд хадаж, замаасаа зайлуулжээ. Захирагчид болоод
эрх баригчдыг зэвсэггүй болгоод, Тэр тэднийг загалмай дээр ялж, тэднийг нийтэд
үзүүлэн болгов.
Тиймд та нар унд, хоол, эсвэл баяр, шинэ сар гарахтай хамаатай асуудлаар,
эсвэл амралтын өдрүүдээс болж хэнээр ч бүү шүүгд. Эдгээр нь ирж буй юмсын
сүүдэр нь юм. Харин бие нь Христийнх юм. Хуурамч даруу байдалд таашаал
аван, тэнгэр элч нарт мөргөдөг, үзсэн үзэгдлээ баримтлан, махан биеийн ухаанаар
өөрийгөө дэмий хоосон дөвийлгөдөг ямар ч хүн та нарын шагналыг бүү булааг. Тэд бүхэл биеийг үе мөч болон шөрмөсөөр хамтад нь холбон хангаж, Бурханы
өсөлтөөр өсгөдөг Тэргүүнээс зуурдаггүй ажээ.
Хэрэв та нар дэлхийн үндсэн зарчмуудад Христтэй хамт үхсэн юм бол юунд
ертөнцөд амьдарч байгаа юм шиг өөрсдийгөө зарлиг тогтоолд захируулж, "Барьж
ч, амсаж ч, гар хүрч ч болохгүй" гэх (хэрэглэснээр мөхөх тавилантай тэр бүхнийг)
хүний сургаал ба тушаалуудын дагуу байх гээд байгаа юм бэ? Эдгээр нь
өөрсдийн бүтээсэн шашин болоод хуурамч даруу байдал, мөн биеийг зовоох
байдлаар мэргэн ухаан мэт үзэгдэвч, үүнд махан биеийн хүслийг эсэргүүцэхэд ямар
ч тус байхгүй юм.

Тиймээс хэрэв та нар Христтэй хамт амилуулагдсан л юм бол дээгүүрх зүйлсийг
эрсээр бай. Тэнд Христ Бурханы баруун талд заларч байгаа. Та нар оюун ухаанаа
газар дахь зүйлс дээр биш, харин дээгүүрх зүйлс дээр төвлөрүүл. Учир нь та нар
үхсэн бөгөөд та нарын амь Христтэй хамт Бурхан дотор нууцлагдсан. Бидний амь
болох Христ илчлэгдэх үед та нар ч бас яруу аддар дотор Түүний хамт илчлэгдэх
болно. Тиймд та нар садар самуун, бузар байдал, тачаал, муу хүсэл, шунахайрал
болох шүтээн шүтэх явдал зэрэг газар дээрх эрхтнүүдийг үхүүл. Эдгээрээс болж
Бурханы уур хилэн дуулгаваргүй хөвгүүд дээр ирэх болно. Та нар тэдгээрийн дотор
амьдарч байхдаа үнэндээ тэдгээрийн дотор алхаж л явсан. Харин эдүгээ та нар
бас уур, хилэн, хорон санаа, гүтгэлэг болон амнаас гарах жигшүүрт үгс бүгдийг нь
зайлуулж хаягтун. Бие биедээ бүү худал ярь. Яагаад гэвэл та нар хуучин хүнээ
бузар муу зуршилтай нь хажуу тийш тавьж, өөрийг нь бүтээсэн Түүний дүр
төрхийн дагуу үнэн мэдлэгт шинэчлэгдэж буй шинэ хүнийг өмссөн. Энд Грек ба
Иудей, хөвч хөндүүлсэн ба хөвч хөндүүлээгүй, зэрлэгүүд, скутчууд, боол ба чөлөөт
хүн гэж байхгүй. Харин Христ бол бүгд бөгөөд бүгдийн дотор байна.
Тиймээс Бурханаар сонгогдсон, ариун хийгээд хайрлагдсан хүмүүсийнхээ хувьд
та нар өрөвч зүрх, энэрэл, даруу байдал, дөлгөөн зан, тэвчээрийг өмс. Ингэхдээ
нэг нэгнийгээ хүлцэж, бие биенийгээ уучилж, хэрэв хэн нэгэнд чинь нөгөөгийнхөө
эсрэг гомдол байвал та нарыг Эзэн уучилсны адил та нар бас уучил. Энэ бүгдийн
дээр хайрыг өмс. Хайр бол эв нэгдлийн төгс холбоос юм. Христийн амар тайван
нь та нарын зүрхэнд ноѐрхох болтугай. Үүний тулд л та нар нэгэн бие дотор
дуудагдсан юм. Талархагтун. Бурханд хандаж зүрхэндээ баяртайгаар дуулах
сүнслэг дуу, магтуу, дууллууд хийгээд бүх мэргэн ухаанаар та нар бие биендээ заан,
бие биенээ сэнхрүүлэн Христийн үг та нарын дотор бялхам орших болтугай. Та
нар үт ба үйлсээрээ юу ч хийсэн, Түүгээр дамжуулан Эцэг Бурханд талархал өргөн,
бүгдийг Эзэн Есүсийн нэрээр хийгтүн.
Эхнэрүүд ээ, Эзэний тааладд нийцүүлж нөхөртөө захирагдагтун. Нөхрүүд ээ,
эхнэрээ хайрлагтун. Тэдэнд бүү хатуу ханд.
Хүүхдүүд ээ, бүх талаар эцэг эхдээ дуулгавартай байгтун. Ингэх нь Эзэнд
таалагдана. Эцгүүд ээ, хүүхдийнхээ сэтгэлийг мохоохгүйн тулд тэднийг бүү
уурлуул.
Боолууд аа, махан биеийнхээ эзнийг бүх талаар дагагтун. Хүнд таалагддаг хүмүүс
шиг харцаар үйлчлэлгүй, харин Эзэнээс эмээн, чин сэтгэлээсээ үйлчил. Та нар юу
ч хийсэн, хүмүүсийн төлөө бус, Эзэний төлөө мэт чин сэтгэлээсээ хийгтүн. Ингэхдээ та нар Эзэнээс өв залгамжлалын шагналыг хүлээн авна гэдгээ мэдэн
хийгтүн. Чи Эзэн Христэд үйлчилж байгаа юм. Учир нь буруу юм хийсэн хүн, хэн ч
бай ялгаагүй, хийсэн буруу зүйлийнхээ уршгийг хүртэнэ.

Эзэд ээ, та нар бас тэнгэрт Эзэнтэй гэдгээ мэдэн боолууддаа шударга ѐс, тэгш
эрхийг соѐрх.
Өөрсдийгөө залбиралд зориул. Ингэхдээ түүн дотор талархалтайгаар сэрэмжтэй
байгтун. үгэнд зориулсан хаалгыг Бурхан нээж өгөг гэж бидний төлөө нэг цагт
залбирагтун. Тэгвэл бид Христийн нууцыг ярих болно. Би үүний төлөө хоригдсон
билээ. Мөнби хэрхэн ярих ѐстойчлон үүнийг тодорхой болгоорой гэж залбирагтун.
Гаднах хүмүүстэй мэргэн ухаанаар цагийг үнэлж харьц. Та нарын яриа үргэлж
нигүүлсэнгуй бөгөөд давсалж амт оруулсан мэт байг. Ингэснээр та нар хүн болгонд
яаж хариулах ѐстойгоо мэдэх юм.
Миний тухай бүх мэдээллийг Эзэний дотор бидний хайрт дүү, итгэлт үйлчлэгч,
хамтран зүтгэгч боол Тухик та нарт мэдэгдэх болно. Тэр та нарт бидний нөхцөл
байдлыг мэдэгдэж, зүрхийг тань тайвшруулаг гэсэн яг энэ зорилгын төлөө би түүнийг
та нар уруу илгээж байна. Та нарын нэг болох итгэмжит, хайрт дүү Онесимыг
түүний хамт явууллаа. Тэд эндхийн бүх л байдлыг та нарт мэдэгдэх болно.
Надтай хамт хоригдож буй Аристарх та нарт мэнд хүргэж байна. Мөн Барнабын
үеэл Марк болон (Та нар түүний талаарх заавар авсан. Хэрэв тэр та нар уруу очвол
хүлээж аваарай) Иуст гэж нэрлэгддэг Есүс нар та нарт мэнд хүргэж байна. Зөвхөн
эдгээр хүмүүс л хөвч хөндөх ѐслолын хүмүүсээс Бурханы хаанчлалын төлөөх
хамтран зүтгэгчид юм. Тэд намайг тайтгаруулсан. Та нарын нэг, Христ Есүсийн
боол Епафр та нарт мэнд хүргэж байна. Бурханы бүх хүсэл дотор та нар гүйцэд
болж, төгс зогсож байхын тулд Епафр та нарын төлөө үргэлж залбиран тэмцэлдэж
байна. Тэр та нарын төлөө болоод Лаодикт, Хиераполд байгаа хүмүүсийн төлөө
маш их санаа тавьж байдаг гэж би түүнийг гэрчилж байна. Хайрт эмч Лук та нарт
мэнд хүргэж байна. Дем ч бас. Лаодикт байгаа ах дүү нарт болон Нумфад,
түүнчлэн түүний гэрт цугладаг чуулганд мэнд хүргээрэй. Энэ захиаг та нар
уншсаныхаа дараа лаодикчуудын чуулганд бас уншуулаарай. Та нар ч гэсэн
Лаодикаас ирсэн захиаг уншаарай. Архийпт "Эзэн дотор хүлээж авсан үйлчлэлээ
биелүүлэхийн тулд үйлчлэлдээ анхаарал тавь" гэж хэлээрэй.
Паул би өөрийн гараар энэ мэндчилгээг бичлээ. Миний хүлээсийг та нар
санаарай. Нигүүлсэл та нартай хамт байх болтугай.





Паул, Силуан болон Тимот нараас Эцэг Бурхан ба Эзэн Есүс Христ доторх
тесалоникчуудын чуулганд; Нигүүлсэл ба амар тайван нь та нарт байх болтутай. Бид та бүгдийн төлөө Бурханд үргэлж талархал өргөдөг. Ингэхдээ та нарыг
залбиралдаа дурсан, бид өөрсдийн Бурхан ба Эцэгийн өмнө Эзэн Есүс Христэд
итгэх та нарын итгэлийн үйл, хайрын хөдөлмөр хийгээд найдварын тууштай байдлыг
чинь байнга санадаг. Бурханаар хайрлагдсан ах дүү нар аа, та нарын сонгогдсоныг
бид мэддэг. Учир нь бидний сайн мэдээ та нарт зөвхөн үгээр очоогүй, мөн хүч ба
Ариун Сүнс дотор бүрэн баталгаагаар очсон юм. Тэрчлэн бид та нарын төлөө дунд
чинь ямар байсныг та нар мэднэ. Бас та нар үлэмж зовлон гамшиг дотор Ариун
Сүнсний баяр хөөртэйгөөр үгийг хүлээж аван биднийг болон Эзэнийг дуурайгчид
болсон. Ингэж та нар Македони болон Ахай дахь бүх итгэгчдэд үлгэр дуурайл
болов. Учир нь Эзэний үг та нараас гарч зөвхөн Македони болон Ахайд ч
сонсогдсон төдийгүй Бурханд итгэсэн та нарын итгэл хаа сайгүй тарсан билээ.
Тиймд ямар нэгэн юм ярих хэрэг бидэнд алга. Учир нь тэд өөрсдөө та нарын дунд
бид хэрхэн орсныг болон амьд ба үнэн Бурханд үйлчлэхийн тулд та нар хэрхэн
шүтээнүүдээсээ эргэж Бурханд хандсан тухай, ирэх уур хилэнгээс биднийг
гэтэлгэдэг Есүсийг Тэр үхэгсдээс амилуулсан бөгөөд Түүний Хүүг тэнгэрээс ирэхийг
хүлээх тухай мэдүүлэв.

Ах дүү нар аа, бид та нар уруу дэмий очоогүй гэдгийг та нар өөрсдөө мэднэ. Харин та нарын мэдэж байгаачлан биднийг Филиппойд хэдийнээ зовоож, бидэнтэй
зүй бусаар харьцсан. Үүний дараа маш хүчтэй эсэргүүцлийн дунд Бурханы сайн
мэдээг та нарт ярих зориг Бурханы минь дотор бидэнд байсан юм. Учир нь бидний
ятгалга нь алдаа төөрөгдөл эсвэл бузраас гараагүй, заль мэх дотор ч байгаагүй, Харин сайн мэдээ бидэнд даалгагдах нь Бурханаар батлагдсанчлан, бид хүмүүст
бус, харин бидний зүрхийг шалгагч Бурханд таалагдахаар ярьдаг юм. Учир нь та
нарын мэдэж байгаачлан бид хэзээ ч зусарч үгтэй байгаагүй. Шунахайрлаа нуун дүр
үзүүлээгүй. Бурхан бол гэрч. Хэдийгээр бид Христийн элч нар болохынхоо хувьд та
нарт эрх мэдлээ үзүүлж чадах байсан боловч бид алдрыг хүмүүсээс, та нараас ч,
эсвэл бусдаас ч эрээгүй билээ. Харин бид та нарын дунд хүүхдүүдээ асран байгаа
эх хүн мэт зөөлөн байсан. Бид та нарын хүслэн болж, та нарт зөвхөн Бурханы сайн
мэдээг бус, мөн өөрсдийн амиа ч өгөхийг хүссэн юм. Яагаад гэвэл та нар бидний
хувьд үнэхээр дотны хүмүүс маань болсон байв. Ах дүү нар аа, та нар бидний
хөдөлмөр болон хүнд хэцүү байдлыг санадаг. Бид та нарын хэнд чинь ч дарамт
болохгүйн тулд өдөр шөнөгүй ажиллан, та нарт Бурханы сайн мэдээг тунхагласан. Итгэгч та нарт бид хэрхэн ариун, зөв болон гэм зэмгүйгээр хандсаныг та нар гэрчлэх
бөгөөд Бурхан ч гэрч юм. Эцэг хүн өөрийн хүүхэддээ ямар байдаг шиг бид та
нарын хүн нэг бүрийг ятган, урамшуулж, гуйж байсныг та нар мэднэ. Ингэснээр
өөрсдийг чинь Өөрийнхөө хаанчлалд болон алдарт дууддаг Бурханд та нар
зохистойгоор явах юм.
Та нар биднээс Бурханы захиасын үгийг хүлээн авахдаа үүнийг хүний үг бус,
харин үнэхээр байгаагаар нь буюу итгэдэг та нарын дотор бас ажлаа хийдэг Бурханы
үг хэмээн хүлээн авсан. Үүний төлөө бид бас Бурханд үргэлж талархдаг юм. Ах
дүү нар аа, та нар Иудей дэх Христ Есүсийн доторх Бурханы чуулгануудыг
дуурайгчид болов. Учир нь тэд иудейчүүдээс зовлонг амссан шиг, та нар ч мөн
өөрийн нутаг нэгт хүмүүсийн гарт адилхан зовлонг эдэлсэн ажээ. Иудейчүүд Эзэн
Есүсийг болон эш үзүүлэгчдийг алж, бас биднийг хавчиж байв. Тэд Бурханд
таалагдсангүй,бүх хүнд өстөн болж, Харь үндэстнүүдийн авралын төлөө биднийг
ярихад саад хийснийхээ үр дүнд тэд үргэлж өөрсдийн нүглүүдийг дүүргэж байна.
Гэвч эцэст нь уур хилэн тэдэн дээр буулаа.
Гэвч ах дүү нар аа, бид та нараас зүрхээрээ биш, харин царай зүсээрээ түр зуур
хагацсан боловч, нүүр царайг чинь харах гэж бүх хүслээрээ хичээн чармайсан. Тиймээс бид та нар уруу очихыг хүссэн юм. Паул би нэг бус удаа тийн хүссэн боловч
Сатан биднийг саатуулав. Учир нь хэн бидний найдвар, эсвэл баяр баясгалан,
эсвэл өргөмжлөлийн титэм нь вэ? Энэ нь бидний Эзэн Есүсийг ирэхэд Түүний
оршихуй доторх та нар ч гэсэн биш гэж үү? Та нар бол бидний алдар бөгөөд баяр
баясгалан билээ.

Тиймээс бид үүнийг цаашид тэвчиж чадахаа больж, өөрсдөө Афинд үлдэх нь дээр
юм гэж бодоод, Христийн сайн мэдээ доторх Бурханы хамтран зүтгэгч, бидний дүү
Тимотыг та нарын итгэлийн тухайд та нарыг урамшуулан, батжуулахын тулд
явуулсан. Тэгснээр эдгээр зовлонгоор хэн ч үймүүлэгдэхгүй юм. Учир нь бид үүний
тулд л заяагдсаныг та нар өөрсдөө мэднэ. Учир нь бид та нартай байх үедээ бид
зовлон эдлэх гэж байна хэмээн урьдчилж хэлсээр байсан. Та нарын мэдэж
байгаачлан тийнхүү болж өнгөрлөө. Тиймээс би үүнийг цаашид тэвчиж чадахгүй
болов. Тэгээд соригч та нарыг сорьж, бидний хөдөлмөр дэмий хоосон зүйл
болсонбайх вий хэмээн айсандаа та нарын итгэлийн талаар мэдэхийн тулд би хүн
илгээсэн юм.
Харин Тимот та нарын тэндээс сая ирээд, та нарын итгэл болон хайрын талаар
сайн мэдээг, мөн та нарын биднийг үргэлж сайнаар дурсан, бид та нарыг харахсан
гэж хүсдэгийн адил та нарын мөн биднийг харахсан гэж хүсдэгийг чинь бидэнд
дуулгав. Тиймээс ах дүү нар аа, та нарын итгэлээр бид бүх гачигдал, зовлон
дотроо та нарын талаар тайтгарав. Учир нь та нар Эзэний дотор баттай зогсдог
байх аваас эдүгээ бид амьд байна. Учир нь бид өөрсдийн Бурханы өмнө та нараас
болж баярладаг бүхий л баяр хөөрийнхөө хариуд нь та нарын төлөө ямар талархлыг
Бурханд өргөж чадах вэ? Бид та нарын нүүр царайг харж, итгэлд чинь юу
дутагдаж байгааг нь дүүргэхсэн хэмээн өдөр шөнөгүй үлэмж хичээнгүйгээр залбирч
байна.
Бидний Бурхан ба Эцэг Өөрөө болон бидний Эзэн Есүс та нар уруу очих замыг
маань заах болтугай. Бид та нарын төлөө байдаг шиг, Эзэн та нарыг бие биенээ
болон бүх хүнийг хайрлах хайр дотор өсгөн бялхуулах болтугай. Ингэснээр
бидний Эзэн Есүс Өөрийн бүх ариун хүмүүстэй хамт ирэхэд бидний Бурхан ба
Эцэгийн өмнө ариун байдал дотор Тэр та нарын зүрхийг гэм зэмгүй гэж батлах юм.
Амен.

Эцэст нь, ах дүү нар аа, та нар Бурханд яаж таалагдаж, яаж явах ѐстой талаар
биднээс заавар авсанчлан (та нар үнэндээ тийнхүү явдагчлан) та нарыг улам илүү
болоосой гэж бид Эзэн Есүс дотор та нарыг гуйж, ятгаж байна. Учир нь бид Эзэн
Есүсээр та нарт ямар тушаалууд өгснийг та нар мэднэ. Бурханы хүсэл нь та нарын
ариусгал бөгөөд тэр нь юу гэвэл, та нар садар самууныг тэвчиж, хүн бүр ариусгал
хийгээд хүндэтгэл дотор өөрийн савыг хэрхэн эзэмдэхийг мэдэж, ингэхдээ
Бурханыг мэддэггүй Харь үндэстэн мэт тачаангуй хүсэл дотор биш юм. Мөн хэн ч
үүнийг зөрчиж, энэ хэрэг дотор ах дүүгээ мэхэлж болохгүй. Учир нь би та нарт урьд
нь хэлж, чухалчлан анхааруулж байсанчлан, энэ бүхний төлөө өшөө авагч нь Эзэн
юм. Учир нь Бурхан биднийг цэвэр бус уруу биш, харин ариусгадд дуудсан билээ. Тиймд үүнийг эсэргүүцдэг хүн нь хүнийг бус, харин та нарт Өөрийн Ариун Сүнсийг
өгдөг Бурханыг эсэргүүцэж байна.
Харин ах дүүсийн хайрын хувьд гэвэл та нар хэн нэгнээр өөрсөддөө бичүүлэх
хэрэггүй ажээ. Учир нь та нар өөрсдөө бие биеэ хайрлахад Бурханаар заалгасан
байна. Үнэндээ та нар тэр хайраар бүх Македони даяар байгаа ах дүү нараа
цөмийг нь хайрладаг. Харин ах дүү нар аа, бүр улам илүү хайрлагтун гэж бид та
нараас хичээнгүйлэн гуйж байна. Бидний та нарт тушаасанчлан, түвшин
амьдрахыг хичээж, өөрийн хувийн ажлыг анхаарч, өөрийн гараар ажиллахыг
зорилгоо болго. Ингэснээр та нар гадны хүнд зохистой хандах ба ямар ч юмаар
дутахгүй байх болно.
Харин ах дүү нар аа, нойрссон хүмүүсийн талаар та нарын мэдэхгүй байхыг бид
хүсдэггүй. Эс тэгвээс та нар ямар ч найдваргүй бусад хүмүүсийн адил гашуудах вий.
Учир нь хэрэв бид Есүс үхсэн бөгөөд амилсан гэдэгт итгэдэг бол Есүс дотор
нойрссон хүмүүсийг Бурхан Түүний хамт бас тийнхүү авчрах болно.
Бид үүнийг Эзэний үгээр та нарт хэлье. Амьд хийгээд Эзэнийг иртэл үлдсэн бид
нойрссон хүмүүсийн өмнө нь орохгүй. Учир нь Эзэн Өөрөө тушаалын үгтэй,
тэргүүн тэнгэр элчийн дуу ба Бурханы бүрээн дуунаар тэнгэрээс бууж ирнэ. Тэгээд
Христийн дотор үхэгсэд эхлээд амилах болно. Дараа нь амьд хийгээд үлдсэн бид
тэдэнтэй хамт агаар мандалд Эзэнтэй уулзахаар үүлэн дотор өргөгдөж, тийнхүү
Эзэнтэй үргэлж хамт байх болно. Тиймээс эдгээр үгсээр бие биенээ тайвшруул.

Ах дүү нар аа, цаг хугацаа болон үеийн талаар та нар өөрсөддөө юу ч бичүүлэх
хэрэггүй. Учир нь Эзэний өдөр нь шөнөөр ирэх хулгайч мэт ирэхийг та нар өөрсдөө
маш сайн мэддэг. Хүмүүсийг "Амар тайван, аюулгүй байдал" гэж ярьж байх үед
жирэмсэн эмэгтэйд төрөлтийн хүчтэй өвдөлт учрахын адил тэдэн дээр сүйрэл нь
гэнэт ирэхэд, тэд зугтааж огт чадахгүй. Гэвч ах дүү нар аа, та нар харанхуй
доторбайдаггүй учраас тэр өдөр нь та нарыг хулгайч мэт бариад авахгүй. Учир нь
та нар бүгдээрээ гэрлийн хөвгүүд бөгөөд өдрийн хөвгүүд юм. Бид шөнийнх биш,
харанхуйнх ч биш. Тиймээс бид бусдын адил унталгүй, харин сэргэг бөгөөд эрүүл
ухаантай байцгаая. Учир нь унтагсад шөнө унтдаг, согтуурагчид шөнө согтдог. Харин бид өдрийнх тул итгэлийн ба хайрын хуяг, дуулга болгон авралын найдварыг
өмсөн, эрүүл ухаантай байцгаая. Яагаад гэвэл Бурхан биднийг уур хилэнгийн
төлөө бус, харин бидний Эзэн Есүс Христээр дамжуулан авралыг олж авахын төлөө
томилсон юм. Биднийг сэрүүн ч бай, унтсан ч бай, Өөртэйгөө хамт амьдруулахын
тулд Тэр бидний төлөө үхсэн билээ. Тиймээс та нар одоо ч үйлдэж байгаа шигээ
нэг нэгнийгээ тайтгаруулж, нэг нэгнийгээ барьж байгуулагтун.
Ах дүү нар аа, дунд чинь ажилладаг ба Эзэний дотор та нарыг удирдаж, заавар
өгдөг хүмүүсийг хүндлэхийг бид та нараас хүсэж байна. Мөн тэдний ажил
хөдөлмөрийнх нь төлөө та нар хайр дотор тэднийг үлэмж өндрөөр үнэлэхийг хүсэж
байна. Нэг нэгэнтэйгээ эв найртай амьдар. Ах дүү нар аа, эмх журамгүй хүмүүст
сануулж, хулчгар хүмүүсийг зоригжуулж, дорой буурай хүмүүст тусалж, бүх хүнд
тэвчээртэйгээр хандахыг бид та нараас гуйж байна. Хэн нь ч хэн нэгний хорон
мууг муугаар хариулахгүй байхад анхаарагтун. Харин үргэлж нэг нэгэндээ болон бүх
хүний төлөө сайн зүйл уруу тэмүүлдэг байгтун.
Үргэлж баяртай бай. Тасралтгүй залбир. Бүх зүйлд талархлаа илэрхийл.
Учир нь энэ бол та нарын төлөөх Христ Есүс доторх Бурханы хүсэл мөн. Сүнсийг
бүү бөхөө. Эш үзүүллэгийг бүү басамжил. Харин бүхнийг шалга, сайныг
баригтун. Бузар муугийн алив хэлбэрийг цээрлэгтүн.
Амар тайвны Бурхан Өөрөө та нарыг бүрэн ариусгаг. Сүнс, сэтгэл, бие тань
бидний Эзэн Есүс Христийг ирэхэд бүрэн хамгаалагдсан бөгөөд гэм зэмгүй байх
болтугай. Та нарыг Дуудагч нь итгэмжит бөгөөд Тэр мөн үүнийг биелүүлэх болно.
Ах дүү нар аа, бидний төлөө ч залбир.
Бүх ах дүү нарт ариун үнсэлтээр мэнд хүргээрэй. Энэхүү захидлыг бүх ах дүү
нарт уншиж өгөхийг би та нараас Эзэнээр гуйж байна.
Бидний Эзэн Есүс Христийн нигүүлсэл та нартай хамт байх болтугай.





Паул, Силуан болон Тимот нараас бидний Эцэг Бурхан ба Эзэн Есүс Христ
доторх тесалоникчуудын чуулганд; Бидний Эцэг Бурхан ба Эзэн Есүс Христээс
нигүүлсэл ба амар тайван нь та нарт байх болтутай.
Ах дүү нар аа, бид үргэлж та нарын төлөө Бурханд талархал өргөх ѐстой. Яагаад
гэвэл та нарын итгэл үлэмж нэмэгдэж, хүн бүрийн чинь бие биенээ хайрлах хайр
улам бүр өсөж байгаа учир ингэх нь зөв юм. Та нарын тэсвэрлэдэг бүхий л
хавчлага, зовлонгийн дундах тэвчээр болон итгэлийн чинь төлөө бид өөрсдөө
Бурханы чуулгануудын дунд та нараар бахархан ярьдаг. Энэ нь та нар Бурханы
хаанчлалд зохистой гэж тооцогдохын тулд Бурханы зөв шүүлтийн шинж тэмдэг юм.
Бурханы хаанчлалын төлөө ч та нар үнэхээр зовж байгаа билээ. Бурхан шударга
тул Тэр та нарыг зовоогчдод зовлонгоор хариулж, харин зовсон та нарт болон
бидэнд хариуд нь тайвшралыг өгнө. Тэр үед Эзэн Есүс хүчирхэг тэнгэр элч нарынхаа
хамт дүрэлзэх гал дотор тэнгэрээс илчлэгдэн, Бурханыг мэддэггүй ба бидний Эзэн
Есүсийн сайн мэдээг дагадаггүй хүмүүсээс өшөө авах ажээ. Тэд мөнх сүйрлийн
төлөөсийг төлж, Эзэний оршихуй болон Түүний хүчний алдраас сална. Энэ нь
тэрхүү өдөр Өөрийн ариун хүмүүсийн дотор алдаршихаар болон итгэсэн бүх
хүмүүсийн дунд гайхагдахаар Түүнийг ирэхэд болно. Учир нь тэд бидний та нарт
гэрчилсэн гэрчлэлд итгэсэн юм. Тиймээс бидний Бурхан та нарыг дуудлагад чинь
зохистой гэж тооцож, сайны төлөөх хүсэл бүхнийг ба итгэлийн үйлийг хүчээрээ
биелүүлэг хэмээн бид та нарын төлөө үргэлж залбирдаг. Ингэснээр бидний
Бурханы болон Эзэн Есүс Христийн нигүүлслийн дагуу Эзэн Есүсийн нэр та нарын
дотор, мөн та нар ч Түүн дотор аддаршаасай хэмээн бид залбирдаг.

Ах дүү нар аа, бидний Эзэн Есүс Христийн ирэх хийгээд бидний Түүн уруу цуглах
тухайд эдүгээ бид та нараас гуйж байна. Эзэний өдөр ирчихлээ хэмээн та нар
ухаан бодлоороо тэр даруй ганхаж дайвалгүй, эсвэл сүнсээр ч юм уу, эсвэл үг
яриагаар ч юм уу, эсвэл биднээс ирсэн мэт захидлаар ч үймүүлэгдэхгүй байгтун. Хэн ч та нарыг ямар ч аргаар бүү мэхлэг. Учир нь эхлээд итгэлээс салах явдал гарч,
сүйрлийн хөвгүүн болох ѐс бусын хүн илчлэгдэхээс нааш тэр өдөр ирэхгүй. Тэр бол
эсэргүүцэгч нэгэн бөгөөд өөрийгөө бурхан хэмээгдэгч бүрийн дээр, эсвэл шүтдэг
зүйл бүрийн дээр өргөмжлөн зална. Тэгээд өөрийгөө Бурхан болгон үзүүлж, Бурханы
сүм дотор суудлаа эзэлнэ. Би та нартай хамт байхдаа эдгээр зүйлсийг хэлж
байсныг та нар санахгүй байна уу? Эдүгээ түүнийг юу хязгаарлан барьдгийг та нар
мэднэ. Ингэснээр тэр өөрийн цагтаа илчлэгдэх юм. Учир нь хууль бус байдлын
нууц нь хэдийнээ ажиллаж байна. Гагцхүү эдүгээ хязгаарлан баригч нь өөрөө замаас
зайлуулагдах хүртэл тийн барьж байгаа ажээ. Дараа нь ѐс бус нэгэн илчлэгдэх
бөгөөд Эзэн Есүс амныхаа амьсгалаар түүнийг алж, Өөрөө ирж үзэгдсэнээрээ
төгсгөлийг нь авчирна. Тэр бол Сатаны ажиллагааны дагуу гарч ирэгч нэгэн бөгөөд
бүх хүч ба тэмдгүүд, хуурамч гайхамшиг болон бузар муугийн зүсэн бүрийн заль
мэхтэйгээр мөхөгсдийн төлөө ирнэ. Яагаад гэвэл тэд аврагдахын тулд үнэний
хайрыг хүлээн аваагүй. Тиймээс Бурхан тэдний дээр төөрөгдлийн ажиллагааг
илгээдэг. Тэгээд тэд худал хуурмагт итгэх болно. Ингэснээр үнэнд итгээгүй, харин
бузар муут таалсан бүх хүн яллагдах юм.
Эзэнээр хайрлагдсан ах дүү нар аа, та нарын төлөө бид үргэлж Бурханд
талархлаа өргөх ѐстой. Яагаад гэвэл Бурхан та нарыг үнэн доторх итгэл ба Сүнсний
ариусгалаар дамжуулан анхны үр жимс болгон авралын төлөө сонгосон ажээ. Үүний тулд Тэр бидний сайн мэдээгээр дамжуулж танарыг дуудсан. Ингэснээр та нар
бидний Эзэн Есүс Христийн алдрыг хүртэх юм. Иймд ах дүү нар аа, бат зогсож,
бидний үгээр ч бай, эсвэл захидлаар ч бай та нарт заасан уламжлалуудыг баримтал.
Бидний Эзэн Есүс Христ Өөрөө болон биднийг хайрлаж, мөнх тайтгарлыг болон
нигүүлслээр сайн найдварыг бидэнд өгсөн бидний Эцэг Бурхан зүрхийг тань
аливаа сайн ажил үйлс хийгээд үг дотор тайтгаруулж, бататгах болтугай.

Эцэст нь ах дүү нар аа, Эзэний үт та нарын хувьд ямар байсан шиг, тийнхүү
түргэн тарж, алдаршуулагдах болтугай гэж бидний төлөө залбир. Тэрчлэн гажууд
болон хорон муу хүмүүсээс биднийг гэтэлгэхийн төлөө залбир. Учир нь бүх хүмүүс
итгэлийнх биш аж. Харин Эзэн бол итгэмжит. Тэр та нарыг муу нэгнээс хамгаалан
хүчтэй болгоно. Бид та нарт юу тушаана, түүнийг та нар хийж байгаа болон хийх ч
болно хэмээн та нарын талаар Эзэн дотор итгэх итгэл бидэнд бий. Эзэн та нарын
зүрхийг Бурханы хайранд ба Христийн тэвчээрт хандуулах болтугай.
Ах дүү нар аа, та нарын биднээс хүлээн авсан уламжлалын дагуу биш, эмх
журамгүй амьдралаар амьдрагч ах дүү бүрээс хол байхыг бидний Эзэн Есүс
Христийн нэрээр бид та нарт тушааж байна. Учир нь бидний үлгэр дуурайллыг яаж
дагах ѐстойгоо та нар өөрсдөө мэддэг. Яагаад гэвэл бид та нарын дунд ѐс
журамгүйбайгаагүй, мөн хэний ч талхнаас зүгээр идээгүй. Харин бид та нарын хэнд
нь ч дарамт болохгүйн тулд өдөр шөнөгүй хөдөлмөрлөж, эцэж туйлдталаа ажиллаж
байлаа. Бидэнд эрх байхгүйдээ ингэсэн юм биш, харин та нарыг бидний жишээг
дагаасай гэж өөрсдийгөө та нарт үлгэр дуурайл болгохын тулд ингэсэн юм. Бид та
нартай хамт байхдаа хүртэл "Хэрэв хэн нэг нь ажил хийхгүй бол бүү идэг" гэж
захидаг байсан. Учир нь та нарын дундаас зарим нэг чинь эмх журамгүй
амьдралаар амьдран, ажил огт хийхгүй, харин бусдын хэрэгт оролцдог хүмүүс адил
загнаж байна гэж бид сонслоо. Тийм хүмүүсийг анир чимээгүйгээр
хөдөлмөрлөж,өөрсдийн талхаа идэхийг Эзэн Есүс Христ дотор тушаан уриалж
байна. Харин ах дүү нар аа, та нар сайныг үйлдэхээс бүү зүрхшээ. Хэрэв хэн
нэгэн чинь энэ захидлаар дамжуулсан бидний үгийг дагахгүй бол тэр хүнийг онцлон
анхаар. Түүнийг ичээхийн тулд түүнтэй бүү нийл. Тэр хүнийг дайсан мэт бүү үз,
харин ах дүү болохын хувьд түүнд сануул.
Амар тайвны Эзэн Өөрөө та нарт ямар ч тохиолдолд амар тайвныг соѐрхох
болтугай. Эзэн та бүтдтэй хамт байх болтутай.
Паул би энэхүү мэндчилгээг өөрийн гараар бичиж байна. Энэ бол захидал тус бүр
дэх ялгарах тэмдэг юм. Би ийм маягаар бичдэг. Бидний Эзэн Есүс Христийн
нигүүлсэл та бүгдтэй хамт байх болтугай.





Бидний Аврагч Бурхан ба бидний найдвар болох Христ Есүсийн тушаалаар Христ
Есүсийн элч болсон Паулаас итгэл доторх миний жинхэнэ хүүхэд Тимотод: Эцэг
Бурхан болон бидний Эзэн Христ Есүсээс нигүүлсэл, өршөөл, амар тайван нь байх
болтугай.
Би Македони уруу явахдаа, Ефест үддээч гэж чамаас хичээнгүйлэн гуйсны учир нь
чи зарим хүмүүст хандан өөр хачин сургаал заахгүй байхыг, итгэлээр буй Бурханы
үйлчлэлд хүргэхээсээ илүү маргаан мэтгэлцээнд хүргэдэг үл төгсөх угийн бичгүүд
болон үлгэр домгуудад анхаарлаа хандуулахгүй байхыг тушаахын тулд юм. Харин
бидний тушаалын зорилго нь цэвэр зүрхнээс гарах хайр, сайн мөс чанар болон чин
үнэнч итгэл юм. Зарим хүмүүс эдгээрээс няцаж, дэмий ярианд хэлбийн оржээ. Ингэхдээ тэд юу хэлж, юуны талаар итгэлтэйгээр баталж байгаагаа ч ойлгодоггүй
боловч Хуулийн багш байхыг хүсдэг аж.
Хэрэв хэн нэгэн үүнийг ѐсоор нь хэрэглэвэл Хууль нь сайн гэдгийг бид мэднэ. Хууль нь зөв хүнд зориулагдаагүй, харин хуульгүй болон тэрслүү хүмүүс, бурханлаг
бус болон нүгэлтнүүд, ариун бус болон бузар хүмүүс,эцэг эхээ алдаг хүмүүс,
алуурчид, садар самуун хүмүүс, ижил хүйстэнтэйгээ явалдагчид, хүний хулгайч
нар, худалч хүмүүс, тангаргаасаа няцагч хүмүүс болон эрүүл сургаалын эсрэг байгч
алив бүхэнд зориулагджээ. Энэ нь надад даалгагдсан, Бурханы алдарт сайн
мэдээний дагуу юм.
Намайг хүчирхэгжүүлсэн бидний Эзэн Христ Есүст би талархдаг. Яагаад гэвэл
Тэр намайг итгэмжит гэж үзээд үйлчлэл дээр тавьсан. Хэдийгээр би урьд нь
доромжлогч, хавчигч, дээрэнгүй хүн байсан боловч өршөөлийг үзлээ. Учир нь би
итгэлгүй байдал дотор мэдэхгүйгээр үйлдсэн юм. Христ Есүс доторх хайр ба
итгэлийн хамт бидний Эзэний нигүүлсэл нь бялхлаас илүү байв. Христ Есүс
нүгэлтнүүдийг аврахаар ертөнцөд ирсэн гэдэг нь итгэмжит үг мөн. Тэдгээр
нүгэлтнүүдийн эхнийх нь би байна. Тиймээс мөнх амийн төлөө Өөрт нь итгэх
хүмүүст үлгэр дуурайл болгон Есүс Христ Өөрийн төгс тэвчээрээ эхлээд надад
харуулахын тудд би өршөөлийг олж авсан юм. Үеүдийн Хаан, үхэшгүй, үл үзэгдэх
цорын ганц Бурханд хүндлэл ба алдар нь үеийн үед байх болтугай. Амен.
Миний хүүхэд Тимот оо, чиний тухай урьд нь эш үзүүлснийдагуу тэдгээрээр чи
сайн тэмцлээр тэмцэгтүн хэмээн би энэ тушаалыг чамд даалгаж байна. Ингэхдээ
итгэл, сайн мөс чанараа сахь. Зарим хүн эдгээрийг эсэргүүцэн, итгэлийн хувьд
сүйрсэн хөлөг онгоц мэт болжээ. Тэдний дунд Хуменай, Александр нар байна.
Бурханыг доромжлохгүй байхад сургахын тулд би тэднийг Сатанд тушаасан.

Тиймд юуны өмнө би гуйя. Гуйлт, залбирал, хүсэлт болон талархлаа бүх
хүмүүсийн төлөө үйлд. Хаадын төлөө, эрх мэдлийг баригч бүх хүний төлөө үйлд.
Тэгвэл бид бүхий л бурханлаг ба хүндлэлтэйгээр амар тайван, түвшин амьдралаар
амьдрах юм. Энэ нь бидний Аврагч Бурханы мэлмийд сайн бөгөөд тааламжтай. Тэрээр бүх хүмүүсийг аврагдаасай, үнэний мэдлэг уруу ирээсэй гэж хүсдэг. Учир нь
ганц Бурхан байна. Мөн Бурхан ба хүмүүсийн хооронд ганц зууч байна. Тэр нь хүн
болох Христ Есүс билээ. Тэр Өөрийгөө бүгдийн төлөө золиос болгон өгсөн.
Гэрчлэл нь өөрийнхөө зохистой цагт өгөгдөв. Үүний төлөө би тунхаглагч ба элчээр,
(Би үнэнээр хэлж байна. Худлаа яриагүй байна) итгэл хийгээд үнэн дотор Харь
үндэстнүүдийн багшаар томилогдсон билээ.
Иймд би эрчүүдийг уур хилэнгүй, маргалдалгүйгээр, ариун гараа өргөж, газар бүрд
залбираасай гэж хүсдэг. Үүний адилаар эмэгтэйчүүд зохистой хувцаслан
өөрсдийгөө даруу, түвшин байдлаар чимэн, сүлжсэн үс, алт, сувдаар, эсвэл үнэтэй
хувцсаар биш, харин Бурханаас эмээгч эмэгтэйд зохистой сайн үйлсээр чимэгтүн.
Эмэгтэй хүн дуугүй байн, бүрэн дуулгавартайгаар суралц. Харин эмэгтэй хүн
заах, эсвэл эр хүнийг захирах эрх мэдэлтэй байхыг би зөвшөөрөхгуй. Харин дуугүй
байхыг зөвшөөрдөг. Учир нь эхлээд Адам, дараа нь Ева бүтээгдсэн билээ. Адам мэхлэгдээгүй. Харин эмэгтэй нь мэхлэгдэж, гэм буруу дотор унасан юм. Гэвч хэрэв эмэгтэйчүүд итгэл, хайр дотор ба зохистой байн ариусал дотор цаашид
байх аваас эмэгтэй нь хүүхэд төрүүлэхээрээ аврагдана.

Энэ бол итгэмжит үг. Хэрэв хэн нэгэн нь харгалзагч болохыг эрмэлзвэл, тэр сайн
ажлыг хүсдэг хүн байна. Тиймээс харгалзагч нь гэм зэмгүй байж, нэг эхнэрийн
нөхөр, биеэ барьдаг, хэрсүү, хүндэтгэл хүлээсэн, зочломтгой ба заах чадвартай, дарсанд шунахайрдаггүй, зодоон ч биш, харин дөлгөөн, хэрүүлч биш, мөнгөнд
дурладаггүй байх ѐстой. Тэр өөрийн гэрийг сайн захирдаг, бүхий л хүндлэлтэйгээр
эрхшээлд хүүхдүүдээ байлгадаг хүн байх (Хэрэв хүн өөрийн гэрийг хэрхэн
захирахыг мэдэхгүй бол яаж Бурханы чуулганыг халамжлах билээ?) бөгөөд шинэ
итгэгч байж болохгүй. Эс бөгөөс тэр хүн биеэ тоох вий, диаволын шийтгэлд унах вий.
Тэрээр буруутгалд хийгээд диаволын урхинд орчихгүйн тудд гадна байгсдаас
өөрийнхөө талаар сайн гэрчлэлтэй байх ѐстой.
Үүнчлэн үйлчлэгчид хүндэтгэлтэй хүмүүс байх ѐстой. Тэд хоѐр хэлтэй биш,
дарсанд шунахайрдаггүй, бузар олз ашиг хайдаггүй бөгөөд итгэлийн нууцыг цэвэр
мөс чанараар сахих учиртай. Эхлээд эдгээр нь шалгагдаг. Тэгээд хэрэв тэд гэм
зэмгүй бол үйлчлэгчид болог. Түүнчлэн эмэгтэйчүүд нь хүндэтгэлтэй, хов жив
хөөцөлддөггүй, тэвчээртэй, бүх юманд итгэмжтэй байх ѐстой. Үйлчлэгч хүн нэг л
эхнэрийн нөхөр байх ѐстой бөгөөд хүүхдүүдээ болон өөрийн гэр бүлийг сайн
захирдаг хүмүүс байг. Учир нь сайн үйлчилсэн хүмүүс нь сайн байр суурийг олдог
бөгөөд Христ Есүст итгэх итгэлдээ үлэмж их зоригтой болдог.
Удахгүй чам дээр очно гэдэгт найдан, эдгээр зүйлийг би чамд бичиж байна. Хэрэв би саатвал, үнэний багана ба суурь болсон амьд Бурханы чуулган болох
Бурханы гэр бүл дотор хүн биеэ яаж авч явах ѐстойг чамд мэдүүлэхийн тулд бичлээ.
Бурханлаг байдлын нууц нь агуу гэдгийг нийтээрээ хүлээн зөвшөөрнө. Махан
биеэр илчлэгдсэн Тэрнь Сүнс дотор зөвтгөгдсөн, Тэнгэрт элч нарт харагдсан,
Үндэстнүүдийн дунд тунхаглагдсан, Ертөнцөд итгэгдсэн, Алдар дотор дээш авагдсан

Харин хожмын цагт зарим нь итгэлээ орхиж, мэхлэгч сүнснүүдэд болон
чөтгөрүүдийн номлолд анхаарлаа хандуулна гэж Сүнс тодорхой хэлдэг. Тэд
өөрсдийн мөс чанартаа халуун төмрөөр тамгалагдан хоѐр нүүр гарган худал ярьж, тэр бүл болохыг хориглодог, мөн итгэгч нар болон үнэнийг мэдсэн хүмүүс
талархалтайгаар хүртэж байг хэмээн Бурханы бүтээсэн хоол хүнсийг цээрлэхийг
албаддаг хүмүүс болно. Яагаад гэвэл Бурханаар бүтээгдсэн юм бүхэн сайхан.
Хэрэв тэдгээрийг талархалтайгаар хүлээн авсан бол гологдох ямар ч зүйл байхгүй. Учир нь энэ нь Бурханы үгээр ба залбирлаар ариусгагддаг.
Чи ах дүүсээ эдгээр зүйлсэд хандуулбал, чи өөрийн дагаж буй эрүүл сургаалын
болон итгэлийн үгсээр тэжээгдэн Христ Есүсийн сайн үйлчлэгч байх болно. Харин
олиггүй, эмгэдийн үлгэрүүдийг бүү зөвшөөр. Нөгөө талаар өөрийгөө бурханлаг
байдлын зорилгын төлөө дасгалжуул. Учир нь биеийн дасгал нь өчүүхэн тус болох
юм. Харин одоогийн болон ирэх амийн төлөөх амлалт бүхий бурханлаг байдал нь
бүх зүйлд тустай. Энэ нь итгэмжит үг мөн. Учир нь бид үүний төлөө ажилладаг,
зүтгэдэг. Яагаад гэвэл бүх хүмүүсийн, ялангуяа итгэгчдийн Аврагч болох амьд
Бурханд бид өөрсдийн найдвараа тавьсан юм. Эдгээр зүйлийг тушаа, зааж
сургагтун. Хэн ч чамайг залуу хүн хэмээн дорд бүү үзэг. Харинчи итгэгч хүмүүст
үг, зан байдал, хайр, итгэл хийгээд цэвэр ариун байдлаараа үлгэр дуурайл бол. Намайг очтол уншлага, ятгалга ба сургаалд санаа тавьж ажиллаарай. Чамд
байгаа сүнслэг бэлгийг бүү үл хайхар. Энэ нь ахлагчид гар тавихад эш үзүүллэгээр
дамжуулж чамд соѐрхогдсон юм. Ахиц дэвшил чинь бүгдэд илэрхий болохын тулд
эдгээрт санаа тавь. Тэдгээрийн дотор бай. Өөртөө ба сургааддаа анхаарлаа
нарийн хандуул. Эдгээр зүйлд туйлбартай бай. Учир нь үүнийг хийхдээ чи өөрийгөө
болон чамайг сонсогчийн хэн хэнийг нь аварна.

Настай эрийг бүү ширүүн зэмлэ. Харин эцэг шигээ ятга. Залуусыг ах дүү шигээ, настай эмэгтэйчүүдийг эхчүүд шигээ, залуу эмэгтэйчүүдийг эгч дүү шигээ үзэж, бүх
цэвэр ариун байдал дотор ханд.
Үнэхээр ганц бие бэлэвсэн эмэгтэйчүүдийг хүндэлж бай. Хэрэв хэн нэг бэлэвсэн
эмэгтэй үр хүүхэд, эсвэл ач гучтай бол тэднийг юуны өмнө өөрсдийн төрсөн гэр
бүлийнхнийг хүндлэхэд болон эцэг эхийнхээ ачийг хариулахад суралцуул. Учир нь
энэ нь Бурханы өмнө тааламжтай. Ганцаараа үлдсэн ганц бие бэлэвсэн эмэгтэй
өөрийн найдварыг Бурханд тавьсан бөгөөд өдөр шөнөгүй байнга гуйж, залбирдаг. Харин зугаа цэнгэл дотор амьдрагч бэлэвсэн эмэгтэй нь амьд боловч үхсэн байна. Тэднийг гэм зэмгүй байлгахын тулд эдгээрийгтушаа. Харин хэрэв хэн нэгэн нь
өөрийнхнийгөө, ялангуяа төрсөн гэр бүлийнхээ хүмүүсийг тэтгэхгүй байвал тэр хүн
итгэлийг үгүйсгэсэн хэрэг болох бөгөөд итгэгч бус хүнээс ч бүр дор юм. Бэлэвсэн
эмэгтэйн жагсаалтад орох эмэгтэй нь нэг хүний эхнэр байсан бөгөөд жараас доошгүй
настай, сайн үйлсээрээ гэрчлэгдсэн, үр хүүхдүүдээ өсгөн хүмүүжүүлсэн, танихгүй
хүмүүст зочломтгой байж, ариун хүмүүсийн хөлийг угаасан, зовсон хүмүүст тусламж
үзүүлсэн ба аливаа сайн үйлсэд өөрийгөө зориулсан байх учиртай. Харин залуу
бэлэвсэн эмэгтэйчүүдийг жагсаалтад оруулахыг бүү зөвшөөр. Учир нь тэд Христийг
үл ойшоож тачаангуй хүсэлдээ автахлаар гэрлэхийг хүсдэг. Тэд анхныхаа
итгэлийг хойш нь тавьсан учир шийтгэл хүлээнэ. Үүний зэрэгцээ тэд айлаас айлд
хэсүүчлэн, ажилгүй залхуу болоход суралцдаг. Зөвхөн залхуу болоод зогсохгүй, бас
хов жив ярьдаг, бусдын хэрэгт хөндлөнгөөс оролцдог байна. Ингэхдээ ярих ѐсгүй
юмсыг ярьдаг аж. Тиймээс би залуу бэлэвсэн эмэгтэйчүүдийг гэрлэж, хүүхэд
төрүүлж, гэрээ сахьж, буруутгах далим дайсанд өгөхгүй байгаасай гэж хүсэж байна.
Учир нь зарим бэлэвсэн эмэгтэйчүүд хэдийнээ Сатаныг дагахаар эргэжээ. Хэрэв хэн нэгэн итгэгч эмэгтэйд өөрөөс нь хамааралтай бэлэвсэн эмэгтэйчүүд
байвал чуулганд дарамт болголгүй тэдэнд тусал. Тэгвэл чуулган үнэхээр ганц бие
бэлэвсэн эмэгтэйчүүдэд туслах болно.
Сайн удирдаж байгаа ахлагчид, ялангуяа үг ба сургаал дотор шаргуу ажиллаж
буй хүмүүс хоѐр дахин хүндэтгэл авах зохистой хэмээн үз. Учир нь Судар "Буудай
цайруулж байгаа үхрийн аманд хошуувч бүү хий", "Ажилчин хөлсөө авах нь
зохистой" гэж хэлдэг. Хоѐр, эсвэл гурван гэрч байхгүй л бол ахлагчийн эсрэг
буруутгалыг бүү хүлээж ав. Нүгэл үйлдсээр байгаа хүмүүсийг бүгдийн өмнө зэмлэ.
Тэгвэл бусад нь мөн эмээх болно. Юуг ч ялгавар үзлээр хийлгүй, тал тохой
таталгүйгээр эдгээрийг сахихыг Бурхан ба Христ Есүс, сонгогдсон тэнгэр элч нарын
өмнө би чамд чухалчлан захья. Хэн дээр ч яаран гараа бүү тавь. Бусдын нүгэлд ч
бүү оролц. Өөрийгөө цэвэр байлга. Үүнээс хойш зөвхөн ус битгий уу. Харин
ходоод чинь байнга тааруу байдаг тул бага зэрэг дарс хэрэглэ.
Зарим хүмүүсийн нүгэл тэднийг шүүгдэхээс нь өмнө бүр илэрхий болжээ. Харин
заримынх нь хожим илрэх болно. Үүнтэй адил сайн үйлс нь илэрхий юм. Сайн бус
үйлс нь далдлагдаж чадахгүй юм.

Боол мэт буулган дор байгаа бүх хүмүүс өөрсдийн эздээ хүндэлбэл зохистой
хэмээн үз. Тэгснээр Бурханы нэр ба сургаал муу хэлэгдэхгүй. Итгэгч эзэнтэй
боолууд нь эзнийгээ ах дүү хэмээн хүндлэхгүй байж болохгүй. Харин ч тэдэнд бүр
илүү үйлчил. Яагаад гэвэл үр ашгийг нь хүртэгчид нь хайрлагдагсад ба итгэгчид шүү
дээ.
Эдгээрийг заа, сэнхрүүл. Хэрэв хэн нэгэн нь өөр сургаал заавал, мөн бидний Эзэн
Есүс Христийн эрүүл үгс ба бурханлаг байдалд тохирох сургаалтай санал нэгдэхгүй
байвал, тэр хүн биеэ тоосон, юу ч ойлгодоггүй хүн байна. Харин тэр маргаантай
асуудлууд, үгсийн талаар маргаан хийдэг өвчтэй аж. Эдгээрээс атаархал, маргаан,
гүтгэлэг болон бузар хардалт, ялзарсан оюун ухаантай, үнэнгүй болсон, бурханлаг
байдлыг ашиг хонжоо олох хэрэгсэл гэж боддог хүмүүсийн хоорондох байнгын
маргаан гардаг байна. Харин бурханлаг байдал ба сэтгэл хангалуун байдал нь
хамтдаа байвал энэ нь агуу ашиг мөн. Учир нь бид ертөнцөд юуг ч авчраагүй.
Мэдээж бид эндээс юуг ч бас авч гарч чадахгүй. Хэрэв бидэнд хоол хүнс, хувцас
хунар байвал эдгээрээр бид сэтгэлхангалуун байх болно. Харин баяжих хүсэлтэй
хүмүүс сорилтод ба урхи, мөн зүсэн бүрийн мунхаг, хор хөнөөлтэй хүсэлд унадаг.
Эдгээр нь хүмүүсийг үгүйрэл ба сүйрэлд хүргэдэг. Учир нь мөнгөний хайр бол бүх
төрлийн бузар муугийн үндэс мөн. Зарим хүмүүс үүнийг хүссэнээр итгэлээсээ төөрөн
одож, түмэн зовлонгоор өөрсдийгөө сүлбэжээ.
Харин Бурханы эр хүн ээ, чи энэ бүтдээс зайлсхий. Зөв байдал, бурханлаг
байдал, итгэл, хайр, тэвчээр ба дөлгөөн занг эрхэмлэ. Итгэлийн сайн тэмцлээр
тэмц. Мөнх амийг барьж ав. Чи мөнх амь уруу дуудагдсан бөгөөд олон гэрч нарын
өмнө сайн гэрчлэл хийсэн. Бүх юмсад амийг өгөгч Бурханы өмнө би чамд тушааж
байна. Мөн Понти Пилатын өмнө сайн гэрчлэлийг гэрчлэн айлдсан Христ Есүсийн
өмнө би чамд тушааж байна. Бидний Эзэн Есүс Христийг үзэгдэх хүртэл чи
тушаалыг алдаа гаргалгүй, гэм зэмгүйгээр сахь. Ерөөлт бөгөөд цорын ганц
хэмжээлшгүй Эрхэт, хаадын Хаан, эздийн Эзэн нь зохистой цагт үүнийг харуулна. Тэр ганцаараа үхэшгүй мөнхийг эзэмшдэг бөгөөд хүршгүй гэрлийн дотор оршдог.
Ямар ч хүн Түүнийг хараагүй бөгөөд харж чадахгүй. Түүнд хүндэтгэл ба мөнх хүч нь
байх болтугай! Амен.
Чи энэ үеийн ертөнцийн баячуудад хандан биеэ бүү тоо, эд хөрөнгөний
тодорхойгүй байдалд найдвар бүү тавь, харин биднийг баясаж цэнгэх бүх зүйлсээр
элбэг хангадаг Бурханд найд хэмээн тушаа. Сайныг үйлдэж, сайн үйлсээрээ баян
болж, өглөгч бөгөөд хуваалцахад бэлэн бай хэмээн тэдэнд тушаа. Ингэхдээ тэд
ирээдүйн төлөө өөрсөддөө сайн үндэс суурийн эрдэнэсийг хурааснаараа жинхэнэ
аминд хүрэх юм.
Тимот оо, чамд хариуцуулсныг хамгаал. Дэмий хоосон үг ярианаас хийгээд
"мэдлэг" гэж хуурамчаар нэрлэгдсэн зүйлийн эсэргүүцлийн номлолоос зайлсхий. Зарим нь үүнийг хүлээн зөвшөөрснөөр итгэлээсээ төөрсөн. Нигүүлсэл та нарт байх
болтугай.





Бурханы хүслээр Христ Есүс доторх амийн амлалтын дагуу Христ Есүсийн элч
болсон Паулаас өөрийн хайрт хүү Тимотод; Эцэг Бурхан ба бидний Эзэн Христ
Есүсээс нигүүлсэл, өршөөл ба амар тайван байх болтугай.
Би өөрийн залбиралдаа чамайг үргэлж өдөр шөнөгүй санахдаа эцэг өвгөдийнхөө
үйлчилж байсан шиг цэвэр мөс чанараар өөрийн үйлчилдэг Бурханд би талархдаг. Чамайг харахсан гэж тэмүүлэн, чиний нулимсыг санахдаа ч, би баяр баясгалангаар
дүүрдэг. Чиний доторх чин сэтгэлийн итгэлийн тухай дуртгалыг бодохдоо, анх
чиний эмэг эх Лой, чиний эх Юник нарт байсан итгэл чамд ч бий гэдгийг би сайн
мэдэж байна. Энэ шалтгааны улмаас, миний гар тавигдсанаар чамд өгөгдсөн
Бурханы бэлгийн дөлийг бадраахыг чамд сануулъя. Учир нь Бурхан бидэнд
айдсын сүнсийг бус, харин хүч, хайр ба биеэ захирахын сүнсийг өгсөн. Тиймээс
бидний Эзэний гэрчлэлээс бүү ич. Түүний хоригдол надаас ч бүү ич. Харин Бурханы
хүчээр сайн мэдээний төлөө зовлон дотор надтай холбогд. Бурхан биднийг ажил
үйлсээр минь биш, харин Өөрийнхөө зорилго болон бүх л өнө мөнхөөс Христ Есүс
дотор бидэнд соѐрхсон нигүүлслийн дагуу аварсан. Тэр биднийг ариун дуудлагаар
дуудсан байна. Харин эдүгээ энэ нь бидний Аврагч Христ Есүсийн үзэгдсэнээр
илчлэгджээ. Тэр үхлийг устган, амь ба үхэшгүй байдлыг сайн мэдээгээр дамжуулан
гэрэлд авчирсан. Үүний төлөө би тунхаглагч, элч, багшаар томилогдсон юм. Энэхүү шалтгааны улмаас би мөн зовдог. Гэхдээ би ичдэггүй. Учир нь би хэнд
итгэснээ мэддэг. Тэр надад хариуцуулсан зүйлээ тэрхүү өдрийг хүртэл хамгаалах
хүчтэй гэдэгт би итгэлтэй байна. Надаас сонссон эрүүл үгсийн жишээг Христ
Есүст итгэх итгэл ба хайр дотор байлга. Чамд хариуцуулсан сайн юмсыг бидний
дотор оршдог Ариун Сүнсээр хамгаал.
Ази дахь бүх хүмүүс надаас нүүрээ буруулсныг чи мэднэ. Тэдний дунд Фугел,
Хермоген нар байсан. Онесифорын гэрт Эзэн өршөөлөө соѐрхох болтутай.
Яагаад гэвэл тэр олон удаа намайг сэргээж, миний гинжнээс ичээгүй. Харин ч тэр
Ромд байхдаа намайг хичээнгүйлэн хайж, олсон юм. Ефест тэр хичнээн их
үйлчилснийг чи сайн мэднэ. Тэр өдөр Эзэнээс өршөөлийг нь олохыг Эзэн түүнд
зөвшөөрөх болтугай.

Иймд хүү минь, чи Христ Есүс дотор буй нигүүлсэлд зоригтой байгтун. Олон гэрч
нарын өмнө надаас сонссон зүйлсийг бусдад заах чадвартай итгэмжит хүмүүст
даатга. Христ Есүсийн сайн цэрэг адил надтай хамт зов. Ямар ч цэрэг цэрэгт
татагчдаа таалагдахын тулд өдөр тутмын амьдралын хэрэгт хутгалддаггүй. Хэрэв
хэн нэгэн нь барилдахдаа дүрмийн дагуу барилдахгүй бол шагнал авахгүй. Шаргуу
зүтгэдэг тариачин нь эхлээд ургацаа хүртэх ѐстой. Миний юу хэлж буйг эргэцүүлэн
бод. Учир нь Эзэн чамд алив бүхний дотор ойлголтыг өгнө.
Миний сайн мэдээний дагуу, Давидын үр сад болох үхэгсдээс амилуулагдсан Есүс
Христийг санаарай. Үүний төлөө би гэмт хэрэгтэн адил хүлэгдэж, зовлон эдэлж
байгаа боловч Бурханы үг хүлэгдээгүй. Энэ шалтгааны улмаас Христ Есүс дотор
авралыг мөнх алдрын хамт тэдэнд авахуулахын тулд сонгогдсон хүмүүсийн төлөө би
бүгдийг тэвчинэ. Энэ бол итгэмжит үг мөн. Учир нь хэрэв бид Түүнтэй хамт үхсэн
юм бол, Мөн Түүнтэй хамт амьд байх болно.
Хэрэв бид тэвчвэл, Мөн Түүнтэй хамт хаанчлах болно. Хэрэв бид Түүнийг
үтүйсгэвэл, Мөн Тэр биднийг үгүйсгэх болно.
Хэрэв бид итгэмжтэй байгаагүй бол, Тэр итгэмжит хэвээрээ байна.
Учир нь Тэр Өөрийгөө үгүйсгэж чадахгүй. Эдгээрийг тэдэнд сануул. Сонсогчдыг
сүйрэлд хүргэдэг хэрэггүй үгсээр бүү тэмцэлд хэмээн Бурханы оршихуйд чи тэдэнд
чухалчлан тушаа. Чи өөрийгөө ичих явдалгүй ажилчин, үнэний үгийг зөв заагч гэж
Бурханд сайшаалган харуулахыг хичээгтүн. Харин дэлхийн ба хоосон үг ярианаас
зайлсхий. Учир нь тэдгээр нь улам бүр бурханлаг бус байдал уруу хөтөлдөг аж. Тэдний үг халдвар мэт тархдаг бөгөөд тэдний дунд Хуменай, Филет нар байна. Тэд үнэнээс төөрөн одож, амилалт нь аль хэдийнээ болж өнгөрсөн хэмээн ярьж
зарим хүмүүсийн итгэлийг бусниулж байна. Хэдий тийм боловч Бурханы бат суурь
нь хэвээрээ байна. Энэ нь "Эзэн Өөрийн хүмүүсийг таньдаг", "Эзэний нэрийг нэрлэгч
хүн бүр бузар муу явдлаас хол байгтун" гэсэн тамгатай. Том байшинд зөвхөн алт,
мөнгөн сав суулга байдаггүй. Мөн модон, шавран сав суулга ч байдаг. Зарим нь
хүндэтгэлд, зарим нь жирийн үед хэрэглэгддэг. Иймд хэрэв хүн өөрийгөө эдгээр
зүйлээс цэвэрлэвэл, тэр хүн хүндэтгэлд зориулсан ариусгагдсан, Эзэндээ нийцсэн
бөгөөд аливаа сайн үйлд бэлтгэгдсэн сав байх болно. Идэр насныхаа дур
хүслүүдээс зугт. Харин цэвэр зүрх сэтгэлээс Эзэнийг дуудагчдын хамт зөвт байдал,
итгэл, хайрба амар тайвныг мөрдөгтүн. Харин мунхаг, эелдэг бус маргаанууд нь
тэмцэл мөргөлдөөн бий болгодгийг мэдэх тул тэдгээрээс татгалз. Эзэний боол
тэмцэл мөргөлдөөнд оролцох ѐсгүй. Харин бүх хүмүүст эелдэг зөөлөн ханд. Заах
чадвартай, буруудахад тэвчээртэй байж, зөрөлдөгсдийг төлөв байдал дотор
засаж бай. Хэрэв магадгүй Бурхан тэдэнд үнэний мэдлэгт хүргэх гэмшлийг соѐрхвол
тэд ухаан орж, диаволын торноос чөлөөлөгдөх буй. Учир нь диавол өөрийн
хүслээр тэднийг хөдөлгөхийн тулд тэднийг олзлон авсан байжээ.

Эцсийн өдрүүдэд хэцүү цаг ирнэ гэдгийг мэдэж ав. Учир нь хүмүүс өөрсдийгөө
хайрлагчид, мөнгийг хайрлагчид, сагсуурагчид, их зантай, доромжлогчид, эцэг эхдээ
захирагдахгүй, үл талархагч, ариун бус, үл хайрлагч, эвлэршгүй, гүжирдэгчид, биеэ
хянадаггүй, хэрцгий, сайныг үзэн ядагчид, тэрслэгчид, бодлогогүй, биеэ тоодог,
Бурханыг хайрлагчид байхаас илүү зугаа цэнгэлийг хайрлагчид болох болно. Тэд
бурханлаг байдлын дүртэй байх боловч түүний хүчийг нь үгүйсгэдэг. Чи ийм
хүмүүсээс зайлсхийж яв. Тэдний дунд айлд гэтэж ороод, нүгэлд автагдаж, зүсэн
бүрийн хүсэл тачаалдаа хөтлөгдсөн сул дорой эмэгтэйчүүдийг олзолдог хүмүүс ч
байна. Тийм эмэгтэйчүүд үргэлж суралцавч, үнэний мэдлэгт хэзээ ч хүрч чадахгүй.
Ианн, Иамбре хоѐр Мосегэсэргүүцсэн шиг, тэдгээр хүмүүс үнэнийг эсэргүүцдэг. Тэд
ялзарсан санаа бодолтой, итгэлийн хувьд гологдсон хүмүүс юм. Гэвч тэд илүү
амжилт олохгүй. Учир нь тэр хоѐрын мунхаглал бүгдэд илэрхий болсончлон, тэдний
мунхаглал ч илэрхий болно.
Харин чи миний сургаал, төлөв байдал, зорилго, итгэл, уужим сэтгэл, хайр,
тэвчээр, хавчлага, зовлонг дагасан. Антиох, Икониум, Лустрт надад тохиоддсон
ямар хавчлагуудыг би тэссэн билээ. Эзэн намайг тэр бүгдээс аварсан юм. Үнэндээ, Христ Есүс дотор бурханлаг амьдрахыг хүсэгч бүх хүмүүс хавчигдах болно.
Харин муу хүмүүс, мэхлэгч нар хуурч, хуурагдан улам бүр бузар муу болно. Харин чи хэнээс сурснаа мэдэж, юунд итгэсэн болон юу сурсан дотроо байнга бай.
Христ Есүст итгэх итгэлээр дамжуулан аврадд хүргэх мэргэн ухааныг чамд өгөх
чадалтай Ариун Бичээсүүдийг чи бага наснаасаа мэдэх болсон. Судар бүр
Бурханы амьсгалснаар байгаа бөгөөд заахад, зэмлэхэд, залруулахад, зөвт байдал
дотор чиглүүлэхэд тустай. Энэ нь Бурханы хүн аливаа сайн үйлд бүрэн
бэлтгэгдсэн байхын тулд юм.

Би Бурханы болон амьд ба үхэгсдийг шүүгч Христ Есүсийн оршихуйд Түүний
үзэгдэлт ба хаанчлалаар чамд чухалчлан захья. Үгийг тунхагла. Цагаа олсон ч,
олоогүй ч бэлэн байгтун. Уужим сэтгэлээр, сургаалаар зэмлэ, сануул, сэнхрүүл. Учир нь хүмүүс эрүүл сургаалыг тэвчихгүй болох цаг ирнэ. Харин хүсэл нь тэдний
чихийг гижигдэх аж. Тэд өөрсдийн хүслийн дагуу өөрсөддөө багш нарыг
бөөгнөрүүлэх бөгөөд тэдний чих үнэнээс эргэж, үлгэр домгуудад хандах болно. Харин чи бүхний дотор саруул ухаантай бай. Мууг тэвч, сайн мэдээг дэлгэрүүлэгчийн
ажлыг хий, үйлчлэлээ гүйцээ.
Учир нь би хэдийнээ ундаан өргөл мэт асгагдсан бөгөөд миний явах цаг ирсэн
байна. Би сайн тэмцлээр тэмцсэн. Би замаа дуусгасан, итгэлээ сахьсан. Ирээдүйд зөвт байдлын титэм нь надад зориулагдан зэхэгдсэн ажээ. Зөв шударга
Шүүгч болох Эзэн намайг, зөвхөн намайг ч биш, Түүний үзэгдэхийг хүсэн хүлээгч бүх
хүмүүсийг бас түүгээр шагнах болно.
Над уруу даруй ирэхийг хичээгээрэй. Учир нь Дем энэ өнөө үеийг хайрлаж,
намайг орхиод Тесалоник уруу явсан. Креск Галат уруу, Тит Далмат уруу явсан. Ганц Лук надтай хамт байна. Маркийг өөрийнхөө хамт аваад ирээрэй. Учир нь
үйлчлэлд тэр надад хэрэгтэй байна. Харин би Тухикийг Ефес уруу явуулсан. Чи ирэхдээ Тройд Карпынд орхисон миний дээл, номууд, ялангуяа илгэн арьсан
дээрх бичгүүдийг авч ир. Зэсийн дархан Александр надад их гай тарьсан. Эзэн
түүнд хийснийх нь хариут өгөг. Чи бас түүнээс сэрэмжил. Учир нь тэр бидний
үгсийг маш их эсэргүүцсэн юм.
Миний анхны өмгөөлөл дээр хэн ч намайг дэмжсэнгүй. Харин бүгд намайг
орхисон. Үүнийг нь тэдний эсрэг бүү тооцох болтугай. Гэвч Эзэн надтай хамт
зогссон бөгөөд тунхаглалыг надаар дамжуулан дэлгэрүүлж бүх Харь үндэстэнд
сонсгохын тулд намайг тэнхрүүлэв. Би арслангийн амнаас аврагдлаа. Эзэн
намайг алив бузар муу үйлээс гэтэлгэж, Өөрийнхөө тэнгэрлэг хаанчлалд аваачих
болно. Түүнд алдар нь үеийн үед байх болтутай. Амен.
Приска, Акул болон Онесифорын гэрийнхэнд мэнд хүргээрэй. Ераст Коринтод
үддсэн. Харин Трофимын бие нь өвдсөн учир би түүнийг Милетэд орхив. Өвлөөс
өмнө ирэхийг хичээ. Юбул, Пуд, Лин, Клаудиа болон бүх ах дүү нар чамд мэнд
хүргэж байна. Эзэн чиний сүнстэй хамт байг. Нигүүлсэл та нарт байх болтугай.





Бурханы боол бөгөөд Есүс Христийн элч Паул би Бурханаар сонгогдсон
хүмүүсийн итгэл болон бурханлаг байдлын дагуух үнэний мэдлэгийн төлөө элч
болгогдсон юм. Тэр нь мэхэлдэггүй Бурханы мөнх цагаас өмнө амласан мөнх
амийн найдварт үндэслэсэн юм. Бурхан зохистой цагт Өөрийн Үгийг бидний Аврагч
Бурханы тушаалаар надад даалгасан тунхаглалаар илэрхийлжээ. Нийтлэг
итгэлийн дагуу миний жинхэнэ хүүхэд болох Титэд; Бидний Аврагч Христ Есүс ба
Эцэг Бурханаас амар тайван, нигүүлсэл нь байх болтутай.
Би чамайг Кретэд үлдээсэн учир нь чи дутуу зүйлийг гүйцээж, миний чамд
зааварласны дагуу хот болгонд ахлагчдыг томилохын тулд юм. Ахлагч хүн гэм
зэмгүй, нэг эхнэрийн нөхөр, итгэгч хүүхдүүдтэй байх бөгөөд хүүхдүүд нь дураараа
дургидаг, эсвэл тэрслүү хэмээн буруутгагдаагүй байх ѐстой. Юу гэвэл, харгалзагч
нь Бурханы нярав учраас гэм зэмгүй, дур зоргоороо болон түргэн зантай биш,
дарсанд шунахайрдаггүй, зодоонч биш, хялбар олз ашиг хайдаггүй, харин
зочломтгой, сайнд дуртай, ухаалаг, шударга, ариун, биеэ барьдаг байх ѐстой бөгөөд
сургаалын дагуу итгэлт үтийг баримтлах ѐстой. Тэгснээр тэр эрүүл сургаалаар
ухуулах болон эсэргүүцэгч хүмүүсийн алдааг ойлгуулахын аль алинд нь чадвартай
байх болно.
Учир нь олон тэрслүү хүмүүс, дэмий яригчид хийгээд мэхлэгчид, ялангуяа хөвч
хөндөх ѐслол үйлдэгсэд байдаг. Тэд бузар олз ашгийн төлөө заах ѐсгүй юмсыг
зааж, айл өрхийг ч бүхэлд нь хөмрөн хаядаг учраас тэднийг дуугүй болгох ѐстой. Өөрсдийнх нь эш үзүүлэгч болох тэдний нэгэн хүн "Кретчүүд үргэлж худал ярьдаг
хүмүүс, бузар араатнууд, залхуу ховдгууд юм" гэж хэлжээ. Энэ гэрчлэл бол үнэн
юм. Ийм учраас тэднийг хатуу зэмлэ. Ингэснээр тэд итгэл дотор эрүүл байн, иудейчүүдийн үлгэр домгууд болон үнэнийг огоорогч хүмүүсийн тушаалуудад
анхаарлаа хандуулахгүй болно. Цэврийн хувьд бүх юмс цэвэр ажээ. Харин
бузартсан болоод итгэлгүй хүмүүсийн хувьд юу ч цэвэр биш. Харин тэдний ухаан ба
мөс чанар нь хоѐулаа бузартсан байдаг. Тэд Бурханыг мэднэ гэж шууд хүлээн
зөвшөөрдөг атлаа бузар, дуулгаваргүй бөгөөд алив сайн үйлд зохисгүй байн,
үйлсээрээ үгүйсгэдэг.

Харин чи эрүүл сургаалд тохирох зүйлсийг ярь. Настай эрчүүд биеэ барьдаг,
хүндэтгэлтэй, ухаалаг, итгэл, хайр, тэвчээр дотор эрүүл байх ѐстой. Настай
эмэгтэйчүүд зан байдлаараа хүндлүүштэй байж, хов жив ярилгүй, дарсанд хэт
боолчлогдолгүй, юу сайн болохыг заах ѐстой. Ингэснээр тэд залуу эмэгтэйчүүдийг
нөхөр ба хүүхдүүдээ хайрладаг, нөхөртөө захирагдан ухаалаг, цэвэр, гэрийн
эзэгтэй, энэрэнгүй байхад сургах юм. Тэгвэл Бурханы үг муу хэлэгдэхгүй. Үүнчлэн
залуу эрчүүдийг ухаалаг бай гэж ятга. Чи бүх зүйлд өөрийгөө сайн үйлсийн жишээ
болгон харуул. Ингэхдээ сургаал дотор ялзраагүй байж, хүндлэлтэй байн, гэм
зэмгүй эрүүл үгээр ярь. Тэгвэл сөргөлдөгч хүн чинь бидний тухай ярих муу юмгүй
болж ичгүүрт орно. Боолчууд аливаа зүйл дээр эзэндээ захирагдан, зөрж
эсэргүүцэлгүй таалалд нь нийцүүлж, хумслалгүй, харин алив сайн итгэлийг
харуул. Тэгвэл тэд бидний Аврагч Бурханы сургаалыг бүх талаар хүндэтгэнэ.
Учир нь бүх хүмүүст авралыг авчрагч Бурханы нигүүлсэл үзэгдэн, бидэнд
бурханлаг бус байдлыг болон ертөнцийн шуналыг үгүйсгэхийг, мөн эдүгээ үед
ухаалаг, зөвт байдлаар болон бурханлаг амьдрахыг сургадаг. Ингэхдээ бид
өөрсдийн агуу Бурхан ба Аврагч болох Есүс Христийн цог жавхлант илэрхийлэл
хийгээд ерөөлт найдварыг хүлээдэг. Тэр Өөрийгөө бидний төлөө өгсөн нь биднийг
алив ѐс бус явдлаас золин, Өөртөө сайн үйлсийн төлөөзүтгэлтэй, тусгаи ард түмнийг
цэвэршүүлэхийн тулд юм. Чи эдгээрийг бүхий л эрх мэдэлтэйгээр ярь, ухуул,
зэмлэ. Хэн ч чамайг бүү басамжлаг.

Удирдагчид ба эрх баригчдад захирагдаж, дуулгавартай байж, аливаа сайн үйлд
бэлэн байн, хэнийг ч муулахгүй, хэрүүлч биш, дөлгөөн байж, бүх хүмүүст бүх
талаар даруухан байдлыг харуулахыг тэдэнд сануул. Учир нь бид бас өөрсдөө
нэгэн удаа мунхаг, дуулгаваргүй, мэхлэгдсэн, зүсэн бүрийн хүсэл тачаал хийгээд
зутаа цэнгэлд боолчлогдсон, муучлал болон атаа жөтөө дотор амьдралаа өнгөрөөн,
бие биенээ үзэн ядаж, жигшүүрт байсан. Харин бидний Аврагч Бурханы энэрэл
болон хүн төрөлхтний төлөө гэсэн хайр нь ил болоход тэр биднийг зөвт байдлын
дотор хийсэн үйлсээр минь бус, харин Өөрийнхөө өршөөлийн дагуу шинэтгэлийн
угаал ба Ариун Сүнсний сэргээлтээр аварсан юм. Ариун Сүнсийг бидэн дээр Тэр
бидний Аврагч Есүс Христээр дамжуулан арвин асгав. Түүний нигүүлслээр
зөвтгөгдсөнөөр бид мөнхийн амийн найдварын дагуу өв залгамжлагчид болгогдох
юм.
Энэ бол итгэмжит үт. Эдгээр зүйлсийг итгэлтэй яриасай гэж би чамаас хүсэж
байна. Тэгвэл Бурханд итгэсэн хүмүүс сайн үйлс сахихдаа хянуур болох юм. Ингэх
нь сайн бөгөөд хүмүүст тустай. Харин мунхаг маргалдаан, угийн бичиг, Хуулийн
талаарх мэтгэлцээн ба тэмцлээс зугт. Ингэх нь ашиггүй хийгээд зохисгүй. Зөрчилдсөн хүнээс анхны ба хоѐр дахь удаагийн сануулгын дараа зайлсхий. Тийм
хүн гажууд болгогдсон бөгөөд өөрийгөө буруутган нүгэл хийдгийг мэд.
Би Артемыг, эсвэл Тухикийг чам уруу илгээх үед чи Никополд над уруу яаралтай
ирээрэй. Тэнд өвлийг өнгөрөөе гэж би шийдлээ.
Хуульч Зен болон Апол нарт аян замд нь хичээнгүйлэн туслаарай. Тэгвэл тэд
дутагдах зүйлгүй болно. Мөн манайхан өөрсдөө үр дүнгүй байхгүйн тулд
зайлшгүй хэрэгцээг хангахын тулд сайн үйлсийг сахьж сураг.
Надтай хамт байгаа бүх хүн чамд мэнд хүргэж байна. Итгэл дотор биднийг
хайрлагсдад мэнд уламжлаарай. Нигүүлсэл нь та бүгдэд байх болтутай.





Христ Есүсийн хоригдол Паул болон дүү Тимот нараас бидний хайрт болон
хамтран зүтгэгч Филемон, бидний эгч Апфиа, хамтран дайтагч Архийп нарт болон
гэрт чинь цугладаг чуулганд; Бидний Эцэг Бурханаас ба Эзэн Есүс Христээс
нигүүлсэл, амар тайван нь та нарт байх болтугай.
Би залбиралдаа чамайг дурсаж, Бурхандаа үргэлж талархдаг. Учир нь би Эзэн
Есүст ба бүх ариун хүмүүст хандсан чиний хайр ба итгэлийн талаар сонсдог. Христ
уруу хандсан чамд буй аливаа сайн зүйлийн мэдлэг дотор чиний итгэлийн нөхөрлөл
үр дүнтэй болоосой гэж би залбирч байна. Би чиний хайраас маш их баяр
баясгалан, тайвшралыг авсан юм. Яагаад гэвэл, дүү минь, чиний ачаар ариун
хүмүүсийн зүрх тэнхэрсэн байна.
Тиймээс хэдийгээр би хийвэл зохих зүйлийг чинь чамд тушаах үлэмж зориг Христ
дотор надад бий боловч, настай, эдүгээ Христ Есүсийн хоригдол болох Паул би
тийм нэг нь байж, хайрын улмаас харин ч чамаас хичээнгүйлэн гуйя. Би Онесим
гэдэг хүүгийнхээ төлөө чамаас гуйя. Би түүнийг хүлээтэй байхдаа төрүүлсэн юм. Тэр чамд урьд нь ашиггүй байсан боловч, харин одоо чамд ч, надад ч ашигтай. Битүүнийг чам уруу буцаан явууллаа. Тэр бол миний зүрх билээ. Би сайн
мэдээний төлөө хүлээсэнд байхдаа түүнийг чиний өмнөөс өөртөө үйлчлүүлье хэмээн
дэргэдээ байлгахыг хүссэн юм. Гэвч чиний сайн нь албадлагаас мэт биш, харин
өөрийн чинь сайн дурын хүслээр байгаасай хэмээн би чиний зөвшөөрөлгүйгээр юу ч
хийхийг хүссэнгүй. Чи түүнийг үүрд буцааж авахын тулд энэхүү шалтгааны улмаас
тэр чамаас түр зуур салсан байх. Цаашид тэрээр боол шиг бус, харин боолоос ч
илүү байх бөгөөд махан биеийн ч дотор, Эзэний ч дотор ялангуяа миний хувьд
болон чиний хувьд бүр ч илүү хайрт дүү минь байх болно.
Иймд хэрэв чи намайг хамтрагч гэж тооцож байгаа бол намайг хүлээн авахын
адил түүнийг ч хүлээн ав. Хэрэв тэр чамд ямар нэгэн мууг хийсэн бол, эсвэл чамд
өртэй бол, үүнийг надтай тооцоорой. Паул би өөрийн гараар бичиж байна. Би
түүнийг нь төлнө. (Чи өөрөө бас надад өртэй шүү дээ гэж би чамд сануулах хэрэггүй
байх) Тийм ээ, дүү минь, Эзэн дотор чиний тусыг авахсан. Христ дотор миний
зүрхийг тэнхрүүл.
Миний хэлснээс илүү ихийг хийнэ гэдгийг чинь би мэддэг тул чиний дуулгавартай
байдадд итгэн, би чамд бичлээ. Үүний зэрэгцээ надад байр бэлдээрэй. Учир нь та
нарын залбирлаар би та нар уруу очно хэмээн найдаж байна.
Христ Есүс дотор надтай хамт хоригдогч Епафр чамд мэнд хүргэж байна. Миний хамтран зүтгэгчид болох Марк, Аристарх, Дем болон Лук нар мэнд дамжуулж
байна. Эзэн Есүс Христийн нигүүлсэл та нарын сүнстэй хамт байх болтугай.





Эрт үед эш үзүүлэгчдээр дамжуулан эцэг өвгөдөд олон хэсгээр болон янз бүрийн
арга замаар айлдсан Бурхан эдгээр эцсийн өдрүүдэд Өөрийн Хүүгийн дотор
бидэнд хандаж айлдав. Тэр Хүүгээ бүхний өвлөгчөөр томилсон бөгөөд Хүүгээрээ
ертөнцийг бүтээсэн билээ. Хүү нь Түүний алдрын туяа, Түүний мөн чанарын бодит
илэрхийлэл бөгөөд Өөрийн хүчит үгээр бүхнийг барьдаг болой. Тэр нүглүүдийн
ариусгалыг гүйцээгээд, дээр байгч Сүр жавхлант Нэгэний баруун гарт залрав. Тэр
тэнгэр элч нараас илүү эрхэм нэрийг өвлөсөн шиг тэднээс илүү дээр болсон юм.
Учир нь Бурхан тэнгэр элч нарын алинд нь хэзээ"Чи бол Миний Хүү мөн. Би Чамайг
өнөөдөр төрүүлсэн" гээд бас "Би Түүнд Эцэг нь болно. Тэр Надад Хүү минь болно"
гэж айлдсан юм бэ? Тэр анх төрсөн Түүнийг дахин дэлхийд авчрах үедээ"Бурханы
бүх тэнгэр элч нар Түүнд мөргөгтүн" гэж айлджээ. Тэр тэнгэр элч нарын тухай"Тэр
тэнгэр элч нараа салхи болгож, үйлчлэгчдээ галын дөл болгодог" гэдэг бол, харин
Хүүгийн тухай "Бурхан минь, Таны хаан ширээ үеийн үед. Таны хаанчлалын очирт
таяг бол зөвт очирт таяг мөн. Та зөвт байдлыг хайрласан бөгөөд ѐс бусыг жигшсэн.
Тиймээс Бурхан, Таны Бурхан нөхдөөс чинь дээр Таныг баяр баясгалангийн тосоор
тослов" гэжээ. Бас "Эзэн, Та эхэнд дэлхийн суурийг тавьсан бөгөөд тэнгэр Таны
мутрын бүтээл билээ.
Тэд мөхөх боловч Та үлдэнэ. Тэд бүгд хувцас адил хуучирна. Та тэднийг
бүтээлэг мэт эвхэх болно. Тэд хувцас адил бас өөрчлөгдөнө. Харин Та хэвээрээ,
Таны жилүүд төгсөхгүй" гэдэг. Харин Тэр тэнгэр элч нарын алинд нь
хэзээ"Дайснуудыг чинь Би Чиний хөлийн гишгүүр болгох хүртэл Миний баруун гарт
залрагтун" гэж айлдсан бэ? Тэд бүгдээрээ авралыг өвлөх хүмүүсийн төлөөх
үйлчлэлд илгээгдсэн үйлчлэгч сүнснүүд биш үү?

Тиймээс бид урсаад явчихгүйн тулд сонссон зүйлдээ онцгой анхаарал хандуулах
ѐстой. Учир нь хэрэв тэнгэр элч нараар хэлүүлсэн үг баттай байсан бөгөөд аливаа
хилэнц ба дуулгаваргүй байдал нь шударга хариугаа хүртсэн бол, бид ийм агуу
авралыг үл хайхраад хэрхэн зугтаах билээ? Энэхүү авралыг эхлээд Эзэн айлдсан
бөгөөд сонссон хүмүүс бидэнд түүнийг баталсан юм. Бас Бурхан Өөрийнхөө
хүслийн дагуу тэмдэг хийгээд гайхамшгаар, янз бүрийн хүчит үйлс болон Ариун
Сүнсний бэлгүүдээр дамжуулан тэдний хамт гэрчилсэн билээ.
Учир нь Тэр бидний ярьдаг ирэх ертөнцийг тэнгэр элч нарт захируулсангүй. Харин нэг нь хаа нэгтээ ийнхүү гэрчилжээ. "Хүн гэгч юу болоод Та түүнд санаа
тавина вэ? Эсвэл хүний хүү гэгч юу болоод Та түүнийг халамжилна вэ?
Та түүнийг тэнгэр элч нараас арай дорд болгожээ. Та түүнд цог жавхлан ба
хүндэтгэлийн титмийг өмсгөж, Өөрийн мутрын бүтээлүүдээ захируулахаар томилжээ.
Та бүх юмсыг түүний хөл дор оруулсан" гэжээ. Учир нь бүх юмыг түүний эрхэнд
оруулахдаа эрхэнд нь оруулагдаагүй ямар ч юмыг Тэр үлдээсэнгүй. Харин эдүгээ
түүний эрхэнд бүх юмс оруулагдсаныг бид хараахан үзээгүй л байна. Харин
Бурханы нигүүлслээр хүн бүрийн төлөө үхлийг амсахын тулд тэнгэр элч нараас арай
дорд болгогдсон бөгөөд үхлийн зовлонгийн учир цог жавхлан хийгээд хүндэтгэлийн
титэм өмссөн Есүсийг бид хардаг.
Олон хөвгүүдийг алдар уруу авчрахдаа тэдний авралын Зохиогчийг нь зовлонгоор
дамжуулан төгс болгох нь Түүнд зохистой байжээ. Бүх юмс Түүний төлөө бөгөөд
Түүгээр бүх юмс байдаг. Учир нь Ариусгагч болон ариусгагдагсад бүгд нэг
гаралтай юм. Иймээс Тэр тэднийг ах дүүс гэж дуудахаас ичээгүй бөгөөд "Таны
нэрийг Би Өөрийн ах дүү нарт тунхаглана,Чуулганы дунд Таныг Би магтан дуулна",
мөн "Би Түүнд найдна", "Намайг болон Бурханы Надад өгсөн хүүхдүүдийг
харагтун"гэжээ. Тийнхүү хүүхдүүд нь цус ба махан биеийн тасархай болов.
Түүнчлэн Тэр Өөрөө бас тасархай болсон. Ингэснээр Тэр үхлийн хүч буюу диаволыг
үхлээрээ устгаж, бүх насаараа үхлийн айдсаар боолчлогдож байсан тэдгээр
хүмүүсийг чөлөөлөх юм. Учир нь үнэхээр Тэр тэнгэр элч нарт бус, харин
Абрахамын үр удамд тусалдаг билээ. Тиймээс Бурханд хамаарах юмсад
өршөөнгүй, итгэмжит Тэргүүн Тахилч болжхүмүүсийн нүглийн төлөөх эвлэрүүллийг
хийхийн тулд Тэр бүх талаараа Өөрийн ах дүү нартайгаа төстэй болгогдох ѐстой
байв. Учир нь Тэр Өөрөө соригдон зовлон эдэлж байсан тул сорилтод орогсдод
тусалж чадна.

Тиймд тэнгэрлэг дуудлагыг хуваалцагч ариун ах дүү нар аа, бидний хүлээн
зөвшөөрдөг Элч ба Тэргүүн Тахилч болох Есүсийг бодогтун. Түүний бүх гэрт Мосе
итгэмжит байсны адил Тэр Өөрийг нь Томилсон Нэгэнд итгэмжит байсан юм. Учир
нь барилгачин барилгаасаа илүү хүндэтгэл хүлээдгийн адил Мосегээс илүү их
аддрыг Тэр хүртэх зохистой хэмээн тооцогдсон юм. Учир нь аливаа барилга хэн
нэгнээр баригддаг. Харин бүх юмсын барилгачин бол Бурхан мөн. Учир нь хожим
яригдах байсан тэдгээр зүйлсийн гэрчлэлийн төлөө Мосе үйлчлэгч болохынхоо
хувьд Түүний бүх гэрт итгэмжит байсан. Харин Христ Хүү нь болохын хувьд Түүний
гэрт итгэмжит байсан юм. Хэрэв бид өөрсдийнхөө зориг болон найдварын сайрхлыг
эцэс хүртэл бат сахивал бид Түүний гэр мөн байна. Тиймээс Ариун Сүнс"Хэрэв
өнөөдөр та нар Түүний дууг сонсох аваас, Цөл дэх сорилтын өдөр уурлуулсны
адил Та нар зүрхээ бүү хатуу болго.
Тэнд та нарын эцгүүд сорилтоор Намайг сорьж, Дөчин жилийн турш Миний үйлсийг
харсан. Тиймд Би энэ үеийнхэнд уурлаж, «Тэд зүрхэндээ үргэлж төөрөлддөг. Тэд
Миний замыг мэдсэнгүй» гэж айлдав. «Тэд Миний амралтад орохгүй» гэж Би
хилэгнэн андгайлав" гэжээ. Ах дүү нар аа, та нарын дотроос хэн нэг нь бузар,
итгэлгүй зүрхтэй байж, амьд Бурханаас салах вий гэдгээс болгоомжлогтун. Харин
"Өнөөдөр" гэгдэж л байгаа бол бие биенээ өдөр бүр зоригжуулагтун. Эс бөгөөс та
нараас хэн нэгэн чинь нүглийн мэхлэлээр хатуурах вий. Учир нь хэрэв бид бат
итгэлийнхээ эхлэлийг эцэс хүртэл бат сахивал Христийн хуваалцагчид болсон
байна. Энэ нь"Хэрэв өнөөдөр та нар Түүний дууг сонсох аваас, Түүнийг
уурлуулсны адил та нар зүрхээ бүү хатуу болго" гэсэнчлэн юм. Учир нь сонссон
атал Түүнийг уурлуулсан нь хэн билээ? Үнэндээ Мосегээр хөтлүүлэн Египетээс
гарсан тэд бүгдээрээ биш гэж үү? Тэр дөчин жилийн турш хэнд уурласан бэ?
Нүгэл үйлдэж, цөлд унасан тэдгээр хүмүүст уурласан биш үү? Өөрийнхөө амралт
уруу оруулахгүй гэж Тэр хэнд андгайлсан бэ? Дуулгаваргүй байсан тэдэнд биш үү?
Итгэлгүй учир тэд орж чадаагүйг бид мэднэ.

Ингэхлээр Түүний амралт уруу орох амлалт байгаа учраас та нараас хэн нэгэн нь
өөрийгөө түүнд хүрсэнгүй гэж санах вий гэдгээс бид эмээх ѐстой. Учир нь сайн
мэдээ бидэнд тунхаглагдсаны адил тэдэнд ч бас тунхаглагдсан юм. Гэтэл тэдний
сонссон үг тэдэнд тус болсонгүй. Яагаад гэвэл тэр үг сонсогчдын дотор итгэлээр
холбогдоогүй ажээ. Түүний ажлууд дэлхийн сууриас дууссан хэдий ч Түүний«Тэд
Миний амралт уруу орохгүй» гэж Би хилэгнэн андгайлсан" гэж айлдсанчлан итгэгч
бид тэрхүү амралт уруу ордог. Учир нь Тэр долоо дахь өдрийн тухай хаа нэгтээ
"Бурхан Өөрийн бүх ажлаас долоо дахь өдөр амрав" гэжээ. Тэнд бас "Тэд Миний
амралт уруу орохгүй" гэсэн байна. Иймд тэр амралтад орох зарим хүмүүс үлдсэн
бөгөөд урьд нь сайн мэдээг сонссон хүмүүс дуулгаваргүйгээсээ болж тийшээ орж
чадаагүй учир "Хэрэв өнөөдөр та нар Түүний дууг сонсох аваас,Зүрхээ бүү хатуу
болго" гэж урьд айлдсаныхаа адилаар Тэр удаан хугацааны дараа Давидаар
"Өнөөдөр" хэмээн хэлүүлж, дахин нэгэн өдрийг тогтоов. Учир нь хэрэв Иошуа
амралтыг тэдэнд өгсөн бол түүний дараа Тэр өөр өдрийн тухай айлдахгүй байх
байсан. Тэгэхлээр Бурханы хүмүүст Амралтын өдрийн амралт үлддэг. Учир нь
Бурхан Өөрийн ажлуудаас амарсны адилТүүний амралт уруу орсон хүн өөрийн
ажлуудаас амарсан юм. Иймд дуулгаваргүй байхын жишээгээр хэн нэгэн маань
уначихгүйн тулд тэрхүү амралт уруу орохыг хичээцгээе.
Учир нь Бурханы үг амьд бөгөөд идэвхтэй, хоѐр талдаа иртэй ямар ч илдээс хурц
бөгөөд сэтгэл хийгээд сүнсийг, үе мөч хийгээд нугас чөмгийг салтал нэвтрэн ордог
бөгөөд зүрхний бодол хийгээд санааг ч шүүх чадвартай юм. Түүний хараанаас
нуутддаг нэг ч бүтээл байхгүй. Харин Түүний мэлмийн өмнө бүгд нүцгэн бөгөөд ил
болой. Түүнд бид тайлагнадаг.
Иймээс бидэнд тэнгэрт заларсан агуу Тэргүүн Тахилч болох Бурханы Хүү Есүс
байгаа тул өөрсдийн хүлээн зөвшөөрдгөө бат баримталъя. Учир нь бидэнд байгаа
нь бидний мөхөс байдлыг хуваалцаж чаддаггүй тэргүүн тахилч бус, харин нүгэлгүй
атлаа бүх талаар бидэн шиг соригдсон Нэгэн билээ. Тиймд бид хэрэгцээтэй цагт
туслах нигүүлслийг олон, өршөөлийг хүлээн авахын тулд нигүүлслийн хаан ширээнд
итгэлтэйгээр ойртон очицгооѐ.

Учир нь хүмүүсийн дундаас авагдсан тэргүүн тахилч бүр нүглүүдийн төлөө бэлэг
болоод тахилуудыг өргөхийн тулд Бурханд хамаарах юмс дотор хүмүүсийн төлөө
томилогддог. Тэр өөрөө ч мөхөс байдлаар хүрээлэгдсэн учраас үл мэдэгч болон
төөрөлдөгчийг өршөөх чадвартай байв. Энэхүү шалтгааны учир тэр хүн нүглүүдийн
төлөөх тахилыг хүмүүсийн ба түүнчлэн өөрийнхөө төлөө өргөх ѐстой ажээ. Ямар ч
хүн өөртөө энэ хүндлэлийг авдаг бус, харин Аароны адил Бурханаар дуудагдсан хүн
авдаг.
Түүнчлэн Христ Тэргүүн Тахилч болон Өөрийгөө алдаршуулаагүй, харин Түүнд"Чи
бол Миний Хүү мөн. Би Чамайг өнөөдөр төрүүлэв" гээд, бас өөр газар "Чи бол
Мелхизедекийн хэргэмийн дагууМөнхийн Тахилч юм" гэж Айлдагч нь алдаршуулсан
юм. Тэрээр махан биеийнхээ өдрүүдэд Өөрийг нь үхлээс аварч чадах Нэгэнд чанга
хашхиран, нулимсаараа залбирал болоод гуйлтуудаа өргөсөн. Тэр сүжигтэй байсан
тул Бурхан Түүнийг сонссон билээ. Тэр Хүү нь байсан хэрнээ зовсон зүйлсээсээ
дуулгавартай байдалд суралцсан. Тэр төгс болгогдсоноороо Өөрт нь дуулгавартай
байдаг бүх хүмүүст мөнх авралын эх үндэс нь болсон бөгөөд Бурханаар
Мелхизедекийн хэргэмийн дагуу Тэргүүн Тахилч болон өргөмжлөгдөв.
Энэ талаар ярих зүйл бидэнд их байна. Харин та нар хатуу чихтэй болсон тул
тайлбарлахад бэрх байна. Учир нь энэ цагт та нар багш байх ѐстой боловч та
нарт Бурханы үгсийн эхний үндэснүүдийг заахын тулд дахин та нарт хэн нэг нь
хэрэгтэй аж. Та нарт бор хоол бус, харин сүү хэрэгтэй болсон байна. Учир нь
сүүгээрамьдрагч хүн бүр зөвт байдлын үгэнд гаршаагүй байдаг. Яагаад гэвэл тэр хүн
балчир ажээ. Харин бор хоол нь төлөвшсөн хүмүүст зориулагддаг. Тэд
дадлагажуулдаг учраас мэдрэмж нь сайн мууг ялгахад суралцжээ.

Тиймээс Христийн тухай анхдагч ойлголтыг орхиж, төлөвшилт уруу тэмүүлцгээе.
Ингэхдээ үхсэн үйлсээс гэмшлийн болон Бурханд итгэх итгэлийн, баптисмууд
болон гараа тавих тухай, үхэгсдээс амилуулагдах болон мөнх шийтгэлийн тухай
сургаалуудын суурийг дахин дахин тавихгүй байя. Хэрэв Бурхан зөвшөөрвөл бид
үүнийг хийнэ. Учир нь нэгэнтээ гэгээрүүлэгдсэн бөгөөд тэнгэрлэг бэлгийг амссан,
Ариун Сүнсний хуваалцагч болсон, Бурханы сайн үгийг болон ирэх үеийн
хүчүүдийг амссан атлаа, дараа нь унасан хүмүүс өөрсөддөө Бурханы Хүүг дахиад
цовдолж, илэрхий гутамшиг болгодог тул тэдний хувьд гэмшилд дахин шинэчлэгдэх
боломжгүй юм. Учир нь өөр дээр нь үргэлж асгарах бороог уудаг, өөрийг нь
эдлэгсдэд ашигтай тэжээлийг ургуулдаг газар нь Бурханаас ерөөл авдаг. Харин
хэрвээ тэр нь хогийн ургамлууд болон халгайнуудыг ургуулбал хэрэггүй болж,
хараалд ойртон, шатаагдаж төгсдөг. Хайрт хүмүүс минь, хэдийгээр бид ийнхүү
ярьж байгаа боловч та нарын тухай илүү сайн зүйлс буюу авралыг дагалддаг
зүйлсийн талаар итгэлтэй байна. Учир нь Бурхан бол та нарын ариун хүмүүст
үйлчилсэн бөгөөд одоо ч үйлчлэн байгаагаараа Өөрийнх нь нэрийн төлөөх та нарын
үйл хэргийг болон хайрыг тань мартахаар шударга бус биш. Харин бидний хүсэл
нь та нарын хүн нэг бүр найдварын бүрэн баталгааны төлөө эцсээ хүртэл адилхан
хүчин чармайлт гарган, хойрго байлгүй, харин итгэл ба тэвчээрээр амлалтуудыг
өвлөдөг хүмүүсийг дуурайгсад байцгаа.
"Учир нь Бурхан Абрахамд амлалт өгөхдөө Өөрөөсөө агуу хэнээр ч тангараглах
боломжгүйгээс хойш Өөрөөрөө тангараглаж, "Би үнэхээр чамайг ерөөн адислана.
Би чамайг улам олон болгоно" гэж айлджээ. Тэгэхэд Абрахам тэвчээртэй
хүлээснээрээ амлалтыг хүртжээ. Учир нь хүмүүс өөрсдөөсөө агуу нэгнээр
тангарагладаг бөгөөд тэрхүү андгай тэдний хувьд аливаа зөрчлийг төгсгөх баталгаа
нь болдог. Тиймээс Бурхан амлалтыг өвлөгчдөд Өөрийнхөө зорилгын
өөрчлөгдөшгүй байдлыг үзүүлэхийг хүсэн андгай өгчээ. Өмнө маань тавигдсан
найдварыг барьж авахаар хоргодох газар уруу зуттаагч бид Бурханы хувьд худал
айлдах боломжгүй хоѐр өөрчлөгдөшгүй зүйлээр дамжуулан хүчтэй урам авахын тудд
тэгжээ. Энэхүү найдвар бидэнд сэтгэлийн зангуу мэт байдаг бөгөөд найдвартай
ба хөдөлгөөнгүй, мөн хөшиг дотор нэвтрэн ордог. Мелхизедекийн хэргэмийн дагуу
үүрд Тэргүүн Тахилч болж, бидний төлөө урдмаань гүйгч адил Есүс тийшээ орсон
билээ.

Учир нь энэ Мелхизедек бол Салемын хаан, Хамгийн Дээд Бурханы тахилч
бөгөөд хаадыг хядаад буцаж яваа Абрахамтай уулзаж, түүнийг ерөөсөн юм. Абрахам ч бүх олзныхоо аравны нэгийг түүнд таслан өгчээ. Түүний нэрийг орчуулбал
эхлээд "Зөвт байдлын хаан", дараа нь Салемын хаан буюу "Энх тайвны хаан" авай.
Тэр эцэггүй, эхгүй, угийн бичиггүй, эхлэлийн өдөр ч үгүй, амийн төгсгөл ч үгүй,
харин Бурханы Хүүтэй адил болгогдож үүрд тахилчаар байдаг ажээ.
Өвөг Абрахам олзныхоо дээжээс аравны нэгийг түүнд өгсөн. Тэр хүн ямар агуу
байсныг харагтун. Тахилчийн үүргийг хүлээн авдаг Левийн хөвгүүд өөрсдийн ах дүү
нараас буюу Абрахамын удмаас гаралтай хүмүүсээс аравны нэгийг цуглуулах
Хуулийн тушаалтай ажээ. Харин тэр тэдний угийн бичгийнх биш боловч
Абрахамаас аравны нэгийг хураасан бөгөөд амлалттай нэгнийг ерөөв. Гэтэл ямар
ч маргаангүйгээр бага нь агуу нэгнээрээ ерөөгддөг юм. Энэ нөхцөлд үхэх хүмүүс
аравны нэгийг авдаг юм бол, тэр нөхцөлд амьд гэж гэрчлэгдсэн нь авдаг байна. Аравны нэгийг хүлээн авагч Леви хүртэл Абрахамаар дамжуулан аравны нэгийг
өгсөн гэж хэлж болох юм. Учир нь Абрахам Мелхизедектэй уулзах үед Леви
эцгийнхээ ууцанд байсаар байв.
Хэрэв төгс төгөлдөр байдал нь Левийнхний тахилчийн үүргээр ирдэг байсан юм
бол (Учир нь үүн дээр үндэслэн хүмүүст Хууль өгдөг байв) юунд Аароны хэргэмийн
дагуу нэрлэгдэлгүй, Мелхизедекийн хэргэмийн дагуу гарч ирэх өөр тахилч цаашид
хэрэгтэй болов? Тахилчийн үүрэг өөрчлөгдөхөд хууль ч өөрчлөгдөх зайлшгүй
байдал бий болдог ажгуу. Учир нь өөрийнх нь талаар эдгээр зүйлс яригдаж буй
тэр хүн өөр овогт харьяалагдсан бөгөөд тэр овгоос хэн ч тахилын ширээнд үүрэг
гүйцэтгээгүй юм. Учир нь бидний Эзэн бол Иудагаас гаралтай нь тодорхой бөгөөд
тэр овогт хамаатай тахилч нарын талаар Мосе юу ч хэлсэнгүй. Хэрэв
Мелхизедектэй адил өөр тахилч гарч ирсэн юм бол энэ нь улам ч тодорхой юм. Тэрээр махан биед хамаатай тушаалын хуулийн үндсэн дээр бус, харин мөхөшгүй
амийн хүчээр гарч ирсэн юм. Учир нь"Чи бол Мелхизедекийн хэргэмийн дагуу
Мөнхийн Тахилч юм" гэж гэрчилсэн байна. Учир нь нэг талаар урьдын тушаалыг
хүчгүй ба ашиггүй байдлаас нь болж хүчингүй болгож буй бөгөөд (учир нь Хууль
юуг ч төгс болгосонгүй) нөгөө талаар илүү сайн найдвар өгөгдөж, энэхүү найдвараар
дамжуулан бид Бурханд ойртдог.
Андгайгүй биш тул, (үнэндээ тэд андгайгүйгээр тахилч нар болсон ажээ. Харин
Тэр Өөрт нь"Эзэн тангарагласан бөгөөд Өөрийн санаагаа өөрчлөхгүй.
Чи үүрд Тахилч байна" гэж айлдсан Нэгэний андгайгаар болсон юм) тийнхүү Есүс
илүү сайн гэрээний батлан даагч болов. Нэг талаас, урьдын тахилч нар үй
олноороо оршиж байсан. Яагаад гэвэл, тэднийг ажлаа үргэлжлүүлэхэд нь үхэл саад
болжээ. Гэтэл нөгөө талаас Тэр мөнхөд байдаг тул Өөрийн тахилчийн үүргийг
байнга барьдаг. Тиймээс Тэр Өөрөөр нь дамжуулан Бурханд ойртогсдыг бүрэн
төгс аврах чадвартай. Учир нь Тэр тэдний төлөө зуучлан залбирахын тулд үргэлж
амьд байдаг.
Учир нь бидэнд ариун, гэмгүй, бузартаагүй агаад нүгэлтнүүдээс тусгаарлагдсан,
тэнгэрээс өндөрт өргөмжлөгдсөн тийм Тэргүүн Тахилч байх нь зохистой байв. Тэр
тэдгээр тэргүүн тахилч нарын адил эхлээд өөрийн нүглийн төлөө, дараа нь
хүмүүсийн нүглийн төлөө өдөр бүр тахил өргөх шаардлагагүй. Учир нь Тэр Өөрийгөө
нэг удаа бүгдийн төлөө тахил болгон өргөхдөө үүнийг хийжээ. Учир нь Хууль
мөхөс хүмүүсийг тэргүүн тахилчаар томилдог бол, харин Хуулийн дараа ирсэн
андгайн үг нь мөнхөд төгс болгогдсон Хүүг томилдог билээ.

Бидний хэлсэн зүйлсийн дүгнэлт нь тэнгэр дэх Сүр жавхлант Нэгэний хаан
ширээний баруун гарт заларсан тийм Тэргүүн Тахилч бидэнд байгаа явдал мөн. Тэрээр ариун газрын болонжинхэнэ асрын үйлчлэгч болсон юм. Уг асрыг хүн бус,
харин Эзэн босгожээ. Учир нь тэргүүн тахилч бүр бэлэг хийгээд тахилыг өргөхийн
тудд томилогдсон байдаг тул энэ тахилч ч мөн өргөх ямар нэгэн юмтай байх
хэрэгтэй. Хэрэв Тэр газар дээр байсан бол тахилч биш байх байсан. Яагаад гэвэл
Хуулийн дагуу бэлгүүдийг өргөдөг хүмүүс байсан. Тэд тэнгэрлэг юмсын хуулбар ба
сүүдэрт үйлчилдэг. Ингэхдээ Мосег асрыг босгож дуусгах гэж байхад нь түүнд хэрхэн
сануулсанчлан үйлчилдэг. Учир нь Тэр "Чамд уулан дээр харуулсан загварын дагуу
чи бүгдийг хийхийг анхаар" гэсэн юм. Харин эдүгээ Тэр гойд сайн үйлчлэлийг
хүлээн авсан бөгөөд тийнхүү илүү сайн амлалтууд дээр тогтоосон илүү сайн
гэрээний зууч мөн.
Хэрэв тэрхүү анхны гэрээ гэм зэмгүй байсансан бол хоѐрдахийг нь хайх шалтаггүй
байх байсан. Учир нь Тэр тэднээс гэм зэм олоод "«Харагтун, Би Израилийн гэр ба
Иудагийн гэртэй Шинэ гэрээ байгуулах өдрүүд ирж байна» гэж Эзэн айлдаж байна. «Энэ нь Би тэднийг Египетийн нутгаас дагуулан гарахаар гараас нь хөтөлсөн тэр
өдөр Эцгүүдтэй нь байгуулсан гэрээтэй адилгүй юм. Яагаад гэвэл тэд Миний гэрээн
дотор байгаагүй бөгөөд Би тэднийг үл хайхрав» гэж Эзэн айлдаж байна. Эзэн ийн
айлдаж байна. «Учир нь тэр өдрүүдийн дараа Израилийн гэртэй байгуулах Миний
гэрээ энэ юм. Би Өөрийн хуулиудыг тэдний ухаан санаанд оруулж, Би тэдний
зүрхэнд бичнэ. Би тэдний Бурхан болж, тэд Миний ард түмэн болно.
Тэд нутгийнхандаа болон өөрийн ах дүү болгонд "Эзэнийг мэд" гэж сургахгүй.
Яагаад гэвэл хамгийн өчүүхнээсээ хамгийн агуу нь хүртэл бүгд Намайг мэдэх болно.
Яагаад гэвэл Би тэдний гэм бурууд өршөөнгүй хандана. Би цаашид тэдний
нүглүүдийг дурсахгүй»" гэв. Тэр "шинэ" гэж айлдахдаа анхныхыг хуучин болгов.
Хуучирч, удсан юмс алга болоход бэлэн байдаг.

Тэгэхлээр анхны гэрээ нь энэ дэлхийд хамаатай ариун газар ба үйлчлэлийн
зарлигуудтай байжээ. Эхлээд асар бэлтгэгдсэн юм. Түүний дотор дэнлүүний суурь,
ширээ болон ариун талх байв. Энэ нь "Ариун газар" хэмээгддэг юм. Хоѐр дахь
хөшигний ард "Ариунаас Ариун газар" гэгддэг асар байв. Тэнд утлагын алтан
тахилын ширээ, бүх талыг нь алтаар бүрсэн гэрээний авдар байв. Авдар дотор
манна агуулсан алтан сав, Аароны навчилсан таягболон гэрээний хавтангууд
байлаа. Өршөөлийн суудлыг халхлагч алдрын херубууд авдрын дээр байсан. Гэвч
одоо энэ талаар нэг бүрчлэн ярьж чадахгүй.
Эдгээр нь ийнхүү бэлтгэгдмэгц, тахилч нар үйлчлэлийг гүйцэтгэхээр эхний асарт
байнга ордог бөгөөд харин хоѐр дахь газарт жилд ганц удаа зөвхөн тэргүүн тахилч
ордог. Ингэхдээ тэр өөрийн болон хүмүүсийн мэдэлгүйгээр үйддсэн нүглүүдийн
төлөө өргөх цусгүйгээр ордоггүй байжээ. Эхний асар байж байхад ариун газар уруу
орох зам нээгдээгүй хэвээр байгааг Ариун Сүнс харуулж байна. Энэ нь одоо үеийн
төлөөх билэгдэл байлаа. Ёсоор нь өргөгддөг бэлэг ба тахил нь үйлчлэгчийг мөс
чанараар нь төгс болгож чадахгүй. Энэ нь өөрчлөлтийн үе хүртэл тогтоогдсон
хоол, унд, олон янзын утаал бүхий зөвхөн махан биед хамаатай зарлигууд юм.
Харин Христ ирэх сайн юмсын Тэргүүн Тахилч болж, үзэгдэхдээ Тэрээр илүү агуу
бөгөөд илүү төгс асраар нэвтрэв. Энэ асар гараар хийгдээгүй, өөрөөр хэлбэл энэхүү
бүтээлийнх биш ажээ. Тэр ямаа болоод туталын цусаар бус, харин мөнхийн
золилтыг агуулан, Өөрийнхөө цусаар ариун газарт нэг удаа бүгдийн төлөө орсон. Учир нь хэрэв махан биеийг цэвэршүүлэхийн тулд бузартсан хүмүүсийн дээр ямаа
болоод бухын цус, охин бярууны үнсийг цацаж ариусгадаг юм бол, тэгэх тусмаа
мөнхСүнсээр гэмгүй Өөрийгөө Бурханд өргөсөн Христийн цус нь амьд Бурханд
үйлчлүүлэхийн тулд бидний мөс чанарыг үхсэн үйлсээс цэвэрлэнэ шүү дээ!
Тийм учраас анхны гэрээний доор үйлдсэн гэм буруугийн золилтын төлөө үхэл
тохиолдсон тул дуудагдсан хүмүүст мөнх өвийн амлалтыг хүлээн авахуулахын тулд
Тэрээр шинэ гэрээний зууч нь юм. Учир нь хаана гэрээс байна, тэнд
гэрээслэгчийн үхэл зайлшгүй өргөгдсөн байх ѐстой. Учир нь гэрээслэгч амьд
байгаа цагт гэрээс нь хэзээ ч хүчин төгөлдөр болохгүй. Гэрээс нь тэдгээр хүмүүсийг
үхсэний дараа хүчинтэй болох аж. Тиймд анхны гэрээ ч цусгүйгээр батлагдаагүй
юм. Учир нь Хуулийн дагуу тушаал бүрийг Мосе бүх хүмүүст айддахдаа тэрээр
тугал болон ямааны цусыг ус, час улаан ноос, хиссопын мөчрийн хамт аваад, ут ном
дээр болон бүх хүмүүс дээр цацаад, "Энэ бол Бурханы та нарт тушаасан гэрээний
цус мөн" гэж хэлжээ. Үүний адилаар тэр асар ба үйлчлэлийн бүх сав суулга дээр
цус цацав. Хуулийн дагуу бараг бүх юм цусаар цэвэршүүлэгддэг бөгөөд цус
урсгахгүйгээр ямар ч уучлал байхгүй ажээ.
Тиймээс тэнгэр дэх юмсын хуулбаруудын хувьд эдгээрээр цэвэршүүлэгдэн, харин
тэнгэрлэг юмс нь өөрсдөө эдгээрээс илүү дээр тахилуудаар цэвэршүулэгдэх
шаардлагатай байв. Учир нь Христ жинхэнэ юмны хуулбар болох гараар хийгдсэн
ариун газарт ороогүй. Харин эдүгээ бидний төлөө Бурханы оршихуйд үзэгдэхийн
тулд тэнгэрт өөрт нь орсон билээ. Тэргүүн тахилч жил бүр ариун газар уруу
өөрийн бус цустай ордог шиг Тэр дандаа Өөрийгөө өргөх албагүй байв. Тийм
бишсэн бол, Тэр ертөнцийн сууриас хойш үргэлж зовох хэрэгтэй болно. Харин
эдүгээ, үеийн төгсгөдд Өөрийгөө тахил болгон нүглийг зайлуулахын тулд Тэр нэг
удаа үзэгдсэн юм. Нэг удаа үхэх нь хүмүүст тогтоогдсон. Үүний дараа шүүгдэхийн
адил, тийнхүү Христ мөн олны нүглүүдийг үүрэхийн тулд нэг удаа өргөгдсөн
бөгөөд хоѐр дахиа үзэгдэхдээ нүглийн талаар бус, харин Өөрийг нь тэсэн ядан
хүлээгсдийг аврах болно.

Учир нь Хуульд ирэх сайн юмсын жинхэнэ дүр нь бус, харин сүүдэр нь байдаг
тул Хууль жил бүр байнга өргөдөг өнөөх л тахилуудаар, ойртон ирэгчдийг хэзээ ч
төгс болгож чадахгүй. Эс бөгөөс, үйлчлэгчид нь нэгэнтээ цэвэршүүлэгдээд нүтлийн
мөс чанар нь цаашид байхгүй болсон тул тахилуудыг өргөхөө больсон байх байсан
биш үү? Харин эдгээр тахил жилээс жилд нүтлийн сануулга болдог. Учир нь бух,
ямааны цусаар нүглийг авч хаях боломжгүй юм.
Тиймээс Тэр ертөнцөд ирэхдээ "Та өргөл ба тахилыг хүсээгүй, Харин Та Надад бие
бэлдсэн.
Нүглийн төлөөх бүх шатаалт тахил ба өргөлийг Та таалаагүй. Тэгээд Би«Үзэгтүн.
Бурхан минь, Таны хүслийг үйлдэхээр Би ирлээ. Миний тухай хуйлмал номд
бичигдсэн» гэж хэлсэн" гэв. Дээрхийг хэлэхдээ "Тахил ба өргөл, нүтлийн төлөөх
бүх шатаалт тахил ба өргөлийг Та хүсээгүй. Та тэднийг таалаагүй. (Эдгээр нь
Хуулийн дагуу өргөгддөг)" гэсэн. Дараа нь Тэр "Үзэгтүн. Таны хүслийг үйлдэхээр Би
ирлээ" гэж айлдав. Тэр хоѐрдахийг нь тогтоохын тулд анхныхыг нь зайлуулдаг. Энэхүү хүслээр бид Есүс Христийн нэг удаа бүгдийн төлөө биеэ өргөсөн өргөлөөр
дамжуулан ариусгагдсан юм.
Тахилч болгон өдөр бүр үйлчлэн, нүглийг хэзээ ч зайлуулж үл чадах өнөөх л
тахилуудаа дахин дахин өргөсөөр зогсдог. Харин Тэр үүрд нүглийн төлөө нэг
тахилыг өргөөд, Бурханы баруун гарт заларсан бөгөөд Өөрийнх нь дайснуудыг
хөлийнх нь гишгүүр болгох хүртэл тэр үеэс хойш хүлээж байна. Учир нь Христ
ариун болгогдогсдыг ганц тахилаар үүрд төгс болгожээ.
Ариун Сүнс бидэнд мөн гэрчилдэг. Учир нь Тэр "Эзэн айлдаж байна. «Тэр
өдрүүдийн дараа тэдэнтэй байгуулах Миний гэрээ энэ юм. Би Өөрийн хуулиудыг
тэдний зүрхэнд тавина. Би тэдгээрийг тэдний ухаан санаанд бичнэ» гээд, цааш нь
«Би цаашид тэдний нүглүүд, Тэдний хууль бус явдлыг санахгүй»" гэжээ. Эдгээр
зүйлсийн уучлал байгаа газар нүглийн төлөөх тахил цаашид байхгүй болдог.
Иймд ах дүү нар аа, бидэнд Есүсийн цусаар, Өөрийн махан бие болох хөшгөөр
дамжуулан Түүний нээсэн шинэ, амьд замаар ариун газарт нэвтрэн орох итгэл
байгаа тул, мөн бидэнд Бурханы гэр дэх агуу Тахилч байгаа тул бузар мөс
чанараас цэвэрлэгдэхийн тулд өөрсдийн зүрхэндээ цацуулж, биеэ ариун усаар
угаалган, үнэн зүрхээрээ ойртон очицгооѐ. Өөрсдийн найдварын хүлээн
зөвшөөрлөө гуйвалгүй бат баримталцгаая. Учир нь Амлагч нь итгэмжит билээ. Хайр болон сайн үйлсэд бие биенийгээ хэрхэн хөхүүлэн урамшуулахыг бодоцгооѐ.
Ингэхдээ зарим хүмүүсийн зуршил шиг хамтран цуглахаа умарталгүй, харин тэр
өдрийг ойртох тусам нэг нэгнээ зоригжуулъя.
Хэрэв бид үнэний мэдлэгийг хүлээн авсны дараа санаатайгаар нүтэл үйлдвэл
нүглийн төлөөх тахил цаашид үлдэхгүй. Харин шүүлт хийгээд эсэргүүцэгчдийг
шатаах галын хилэнг айн чичирч хүлээх нь үлдэнэ. Мосегийн Хуулийг үл хэрэгсэгч
хүн хоѐр буюу гурван гэрчийн гэрчлэлээр өршөөлгүй үхдэг. Бурханы Хүүг уландаа
гишгэж, өөрийг нь ариусгасан гэрээний цусыг бузар хэмээн үзээд нигүүлслийн
Сүнсийг доромжилсон хүн хэр зэрэг илүү хүнд шийтгэл эдэлбэл зохино гэж та нар
бодож байна? Учир нь "Өшөө авалт нь Минийх. Хариут нь Би өгнө" гээд, дахиж
"Эзэн Өөрийн хүмүүсийг шүүнэ" гэж айлдсан Түүнийг бид мэднэ. Амьд Бурханы
гарт орох нь аймшигтай хэрэг мөн.
Та нар өнгөрсөн өдрүүдээ, гэгээрүүлэгдсэнийхээ дараа зовлонгийн үлэмж
зөрчлийг тэвчсэнээ санагтун. Буруутгал болон цөхрөл дотор нийтийн үзмэр болж,
тийнхүү ад үзэгдсэн тэдгээр хүмүүсийн хамсаатан болж байсан. Учир нь илүү
сайн мөнхийн өмч хөрөнгөтэйгөө та нар мэдэх тул хоригдогсдод энэрэнгүй хандаж,
эд хөрөнгийг чинь булаан авахад ч баяр хөөртэй байсан. Тиймд агуу шагнал
бүхий итгэлээ бүү хаягтун. Та нар Бурханы хүслийг биелүүлээд амлагдсаныг
хүлээж авахын тулд та нарт тэвчээр хэрэгтэй.
"Учир нь айсуй Нэгэн тун удалгүй ирнэ. Тэр саатахгүй.
Харин Миний зөвт нэгэн итгэлээр амьдрах бөгөөд Хэрэв тэр ухрах аваас Миний
сэтгэл түүнийг таалахгүй" гэжээ. Харин бид сүйрэл уруу ухралт хийдэг хүмүүс бус,
харин итгэж, амийг хадгалдаг хүмүүс билээ.

Итгэл бол бидний найддаг зүйлсийн бодит байдал, харагдахгүй зүйлсийн
баталгаа мөн. Учир нь урьдын хүмүүс түүгээр гэрчлэлийг хүлээн авсан аж.
Бурханы үгээр ертөнц бүтээгдсэн бөгөөд тийнхүү харагдах зүйлс нь үзэгдэх
зүйлсээс бий болгогдоогүйг бид итгэлээр ойлгодог.
Итгэлээр Абел Каиныхаас үлэмж дээр тахилыг Бурханд өргөв. Үүгээрээ тэр зөвт
байсан гэсэн гэрчлэлийг хүлээн авав. Бурхан түүний бэлгүүдийн тухай гэрчилсэн юм.
Хэдийгээр тэр үхсэн боловч итгэлээр ярьсаар байна. Итгэлээр Енох үхлийг үзэлгүй
дээш аваачигдсан. Бурхан түүнийг дээш аваачсан учраас тэр олдсонгүй. Тэр
аваачигдахынхаа өмнө Бурханд таалагдсан тул гэрчлэл хүлээн авчээ. Итгэлгүйгээр
таалагдана гэдэг боломжгүй юм. Учир нь Бурхан уруу ирж буй хүн Тэр байдаг гэдэгт
болон Өөрийг нь хайгч хүмүүст Тэр Шагнагч нь болдог гэдэгт итгэх ѐстой. Итгэлээр
Ноа хараахан харагдаагүй байсан зүйлсийн талаар сэрэмжлүүлэл аваад гэр
бүлийнхээ авралын төлөө хөвөгч авдрыг сүсэглэн бэлдсэн бөгөөд тэр түүгээр
дэлхийг яллаж, итгэлийн дагуу зөвт байдлыг өвлөгч болжээ.
Итгэлээр, Абрахам дуудагдахдаа өв болгон хүлээн авах гэж байсан нутаг уруу
явснаар дуулгавартай дагав. Тэр хаашаа явж байгаагаа ч мэдэлгүй гарч явав. Итгэлээр тэр адилхан амлалтыг хамтран өвлөгчид болох Исаак,Иаков нартай хамт
майханд нутаглаж, амлалтын газарт харийн хүн мэт, харийн нутагт байгаа мэт
амьдарсан. Учир нь Абрахам суурь бүхий хотыг хүлээж байсан юм. Тэр хотын
уран барилгачин ба барилгачин нь Бурхан мөн. Итгэлээр, Сара хүртэл хэдийгээр
нас нь хэтэрсэн боловч үртэй болох хүчийг авсан байна. Учир нь тэр Амлагчийг
итгэмжит гэж үзсэн юм. Тиймд мөн нэгэн эрээс, тэгэхдээ үхсэнээс өөрцгүй түүнээс
тэнгэр дэх одод мэт, тэнгисийн эргээрх элс адил тоолж баршгүй олон үрс заяажээ.
Тэд бүгд амлалтуудыг хүлээж авалгүй, харин холоос тэдгээрийг харж, мэндчилж,
өөрсдийгөө дэлхийд харь хүмүүс хийгээд цөлөгдөгсөд гэдгийг хүлээн зөвшөөрөн
итгэл дотор нас барсан билээ. Учир нь тийн ярьдаг хүмүүс нь өөрсдийн нутгийг
хайж байгаагаа тодорхой харууддаг. Үнэндээ, хэрэв тэд гарч явсан нутгаа санаж
байсан бол тэдэнд буцах боломж байх байсан. Харин тэд үлэмж дээр нутгийг
хүсэж байв. Тэр бол тэнгэрлэг орон мөн. Тиймээс Бурхан нь тэдний Бурхан гэж
нэрлэгдэхдээ тэднээс ичээгүй юм. Учир нь Тэр тэдний төлөө хотыг бэлджээ.
Итгэлээр, Абрахам соригдохдоо Исаакийг тахил болгон өргөв. Амлалтуудыг
хүлээн авсан тэрээр өөрийн ганц хүүгээ өргөсөн. Энэ нь түүнд "Исаак дотор чиний
удмынхан хэмээн нэрлэгдэнэ" гэж айлдсан хүү нь байлаа. Бурхан бол үхэгсдээс
хүртэламилуулах чадалтай хэмээн Абрахам үзсэн бөгөөд тэр хүүгээ ийнхүү
амилуулагдсан мэт буцаан авсан юм. Итгэлээр Исаак ирэх зүйлсийнх нь талаар
Иаков, Есав нарыг ерөөжээ. Итгэлээр, Иаков нас барж байхдаа Иосефын бүх
хөвгүүдийг ерөөгөөд, таягаа тулж Бурханд мөргөсөн юм. Итгэлээр, Иосеф нас
барж байхдаа Израилийн хөвгүүд дүрвэх тухай дурдаж, өөрийнх нь ясыг хаана
тавихыг гэрээсэлсэн билээ.
Итгэлээр, Мосе төрөхөд түүнийг эцэг эх нь гурван сарын турш нууж байлаа. Учир
нь тэд хүүгийнхээ сайхныг харж, хааны зарлигаас айгаагүй. Итгэлээр, Мосе эрийн
цээнд хүрээд Фараоны охины хүү гэж нэрлэгдэхээсээ татгалзав. Нүглийн цаг
зуурын жаргалыг эдэлснээс Бурханы хүмүүсийн хамт ад үзэгдсэн нь дээр гэдгийг тэр
сонгосон юм. Христийн төлөөх буруутгал нь Египетийн эрдэнэсээс агуу их баялаг
мөн гэж тэр үзжээ. Учир нь тэр шагнал уруу харж байлаа. Итгэлээр, Мосе хааны
уур хилэнгээс айлгүй Египетийг орхисон. Учир нь тэр үзэгдэхгүй Түүнийг харж байгаа
мэт тэвчсэн ажээ. Итгэлээр тэр Дээгүүр Өнгөрөх баярыг сахиад цус цацав.
Ингэснээр ууган хүүхдүүдийг устгасан нэгэн нь тэдэнд хүрэхгүй юм. Итгэлээр, тэд
хуурай газраар явж байгаа юм шиг Улаан тэнгисийн дундуур гарсан. Египетчүүд
түүгээр нь гарахыг завдахад тэнгис залгив. Итгэлээр, Иерихогийн хэрмийг долоон
өдрийн турш тойрсны дараа тэр нуржээ. Итгэлээр, янхан эм Рахаб туршуулуудыг
амар тайван зочилсны дараа дуулгаваргүй хүмүүстэй хамт амь үрэгдээгүй юм.
Би өөр илүү юу ярих вэ? Хэрэв би Гидеон, Барак, Самсон, Иефта, Давид, Самуел
болон эш үзүүлэгчдийн тухай яривал надад цаг хүрэлцэхгүй. Тэд итгэлээр
хаанчлалуудыг эзэлж, зөвт байдлыг үйлдэн, амлалтуудад хүрч, арслангуудын амыг
хааж, галын хүчийг унтраан, илдний ирээс зайлж, буурайгаас хүчирхэг болгогдож,
дайн тулалдаанд зоригжин, харийн дайчдыг буулган авч байлаа. Эмэгтэйчүүд
өөрсдийн үхэгсдийг амилалтаар буцаан авч байв. Зарим хүмүүс илүү дээр
амилалтад хүрэхийн тулд золилтыг хүлээж авалгүй тамлагдсан юм. Зарим нь
доромжлогдон, ташуурдуулсан. Тийм, бас гинжлэгдэн, хоригдож байлаа. Тэд
чулуугаар шидүүлэн, соригдож, тас хөрөөдөгдөн, илдэнд хөнөөгдөж, хонь ямааны
арьс нөмрөн явж, хоосон тарчиг байн, зовж, ад үзэгджээ. Тэд цөл, уул, агуй
болоод газрын нүх сүвээр тэнүүчлэн байлаа. Тэдний хувьд дэлхий зохисгүй байжээ.
Итгэлээрээ тэд бүгдээрээ сайн гэрчлэлийг олоод, амлагдсаныг хүлээн аваагүй аж.
Яагаад гэвэл Бурхан бидний төлөө илүү дээр ямар нэгэн юмыг урьдаас харж
байсан. Ингэснээр тэд бидэнгүйгээр төгс болгогдох ѐсгүй юм.

Тиймээс бид өөрсдийг минь хүрээлэн буй гэрчлэлийн үлэмж агуу үүлтэй тул
аливаа саад тотгор ба биднийг тун амархан урхиддаг нүглийг хажуу тийш нь тавьж,
өмнөө тавигдсан уралдаанд тэвчээртэйгээр гүйцгээе. Итгэлийн Зохиогч бөгөөд
бүрэн дүүрэн Төгсгөгч болох Есүс уруу хараагаа чиглүүлье. Тэр Өөрийнх нь өмнө
тавигдсан баяр баясгалангийн төлөө гутамшгийг эс тоомсорлон, загалмайг тэвчсэн
бөгөөд Бурханы сэнтийний баруун гарт заларсан юм. Сэтгэлээр унахгүй байж
тэнхээгээ барахгүйн тулд Түүнийг санагтун. Тэрээр Өөрийнх нь эсрэг нүгэлтнүүдээс
тийм эсэргүүцлийг тэвчсэн ажээ.
Нүтлийн эсрэг тэмцэлдээ цус урсгах хүртлээ та нар хараахан эсэргүүцээгүй байгаа.
Та нарт хөвгүүд шигээ хандсан тэрхүү сэнхрүүллийг та нар мартжээ. "Миний хүү,
Эзэний сахилгажуулалтыг хөнгөн үзэж болохгүй. Тэр чамайг зэмлэх үед сэтгэлээр
бүү уна. Учир нь Эзэн хайрладаг хүнээ сахилгажуулдаг юм. Тэр хүлээн авдаг хүү
болгоноо ташуурддаг" гэжээ. Та нарын тэвчдэг чинь сахилга баттай болохын төлөө
юм. Бурхан хөвгүүдтэйгээ харьцдаг шигээ та нартай тийнхүү харьцдаг. Учир нь эцэг
нь сахилгажуулдаггүй хүүхаа байна? Хэрэв бүгдээрээ хүртсэн сахилга та нарт
байхгүй бол та нар хөвгүүд ньбус, бутач хүүхдүүд аж. Биднийг сахилгажуулдаг
махан биеийн эцгүүд бидэнд байсан. Бид тэднийг хүндэлдэг байсан бол тэгэх тусмаа
бид сүнснүүдийн Эцэгт захирагдан амьдрах нь үлэмж дээр бус уу? Учир нь тэд
өөрсдийн үзэмжийн дагуу биднийг богино хутацаанд сахилгажуулсан юм. Харин Тэр
бидний сайн сайхны төлөө ажээ. Тэгснээр бид Түүний ариун байдлыг хуваалцах юм.
Бүх сахилга нь тухайн үедээ баяр хөөртэй бус, харин уй гашуутай мэт санагдавч
дараа нь энэ нь түүгээр сургагдсан хүмүүст зөвт байдлын амар амгалан бүхий үр
жимсийг төрүүлж өгдөг.
Иймд цуцсан гар, сульдсан өвдгөө тэнхрүүлэгтүн. Доголон нь замаасаа
хазайхгүй, харин эдгээгдэхийн тулд өөрсдийн хөлд зориулж шулуун зам тавь.
Бүх хүнтэй эвтэй байхыг болон ариусгалыг мөшгөгтүн. Үүнгүйгээр хэн ч Эзэнийг
үзэхгүй болой. Хэн чинь ч Бурханы нигүүлслээс салахгүйн тулд болон ямар ч
гашуун үндэс урган хор учруулан, түүгээр олон хүн бузарлагдахгүйн тулд сэрэмжил.
Садар самуун, эсвэл хоолны төлөө ууган хүүгийн эрхээ худаддсан Есав шиг
сүсэггүй хүн болчихгүйн тулд сэрэмжил. Тэр дараа нь ерөөлийг өвлөхийг хүссэн
боловч гологдсон билээ. Учир нь тэр нулимс унаган ерөөлийг хайсан хэдий ч
гэмшлийн төлөөх зайг олоогүй гэдгийг та нар мэднэ.
Учир нь та нар хүрч болох уул уруу болон дүрэлзэн буй гал, харанхуй, түнэр
харанхуй, хуй салхи, бүрээн хүнгэнэх дуу болон үгсийн дуу чимээ уруу ирээгүй.
Энэ нь тэр чимээг сонссон хүмүүсийн дахиад ямар ч үг бүү айлдаач хэмээн
зайлсхийж байсан тийм чимээ юм. Учир нь тэд "Хэрэв амьтан ч гэсэн ууланд
хүрэх аваас түүн уруу чулуу шидэгтүн" гэсэн тушаалыг тэсвэрлэж чадаагүй юм. Энэ явдал үнэхээр аймшигтай байсан тул Мосе "Би айдаст автаж, чичирсэн" гэж
хэлсэн. Харин та нар Сион уул, амьд Бурханы хот болох тэнгэрлэг Иерусалим
уруу, баярын цуглаан дахь тоо томшгүй тэнгэр элч нар, тэнгэрт бүртгэгдсэн анх
төрөгсдийн чуулган, бүгдийн Шүүгч Бурхан болон төгс болгогдсон зөвт хүмүүсийн
сүнснүүд уруу ирсэн. Мөн шинэ гэрээний Зууч Есүс уруу болон Абелынхаас илүү
дээр ярьдаг цацагдсан цус уруу ирсэн.
Айлдагчийг хэрэгсэхгуй байхаас та нар сэрэмжил. Учир нь хэрэв газар дээр
тэдэнд сануулсан түүнийг тэд үл хэрэгсээд зугтчихаагүй бол тэгэх тусмаа тэнгэрээс
сануулагч Түүнээс бид нүүр буруулан зугтаж чадна гэж үү? Тэгэхэд Түүний дуу
дэлхийг доргиож ганхуулсан. Харин эдүгээ Тэр "Би дахиж нэг удаа зөвхөн дэлхийг
бус, тэнгэрийг ч мөн сэгсэрнэ" гэж амласан. "Дахиж нэг удаа" гэдэг нь үл
ганхуулагдах юмс нь үлдэхийн тулд бүтээгдсэн ганхуулагдах юмс нь зайлуулагдахыг
хэлж байгаа юм. Тиймээс бид үл ганхах хаанчлалыг хүлээн авсан тул талархлаа
илэрхийлцгээе. Үүгээр хүндлэл, айдас бүхий тааламжит үйлчлэлийг Бурханд өргөх
юм. Яагаад гэвэл бидний Бурхан шатаах гал мөн.

Ах дүүсийн хайраар хайрлахаа үргэлжлүүлье. Харь хүмүүст зочломтгой
хандахаа бүү март. Учир нь зарим хүмүүс үүгээрээ тэнгэр элч нарыг мэдэлгүй
зочилсон юм. Тэдэнтэй хамт хоригдсон юм шиг хоригдогсдыг санаж явагтун. Та нар
өөрсдөө ч гэсэн бие дотор байгаа тул ад үзэгдсэн хүмүүсийг санаж яв. Бүгд
гэрлэлтийг хүндлэгтүн. Ор дэр нь ч бузартаагүй байг. Учир нь янхан эрчүүдийг болон
завхайрагчдыг Бурхан шүүнэ. Байгаа юмандаа сэтгэл хангалуун байн, амьдрал
чинь мөнгийг хайрлахаас чөлөөтэй байг. Учир нь Тэр Өөрөө "Би чамайг хэзээ ч
орхихгүй. Би чамайг хэзээ ч мартахгүй" гэж айлдсан. Тиймд бид зоригтойгоор"Эзэн
миний туслагч мөн. Би айхгүй. Хүн намайг яах юм бэ?" гэдэг.
Та нарт Бурханы үгийг ярьж, та нарыг тэргүүлж явсан хүмүүсийг сана. Тэдний биеэ
хэрхэн авч явсны үр дүнг санаж, итгэлийг нь дуурай. Есүс Христ өчигдөр ч,
өнөөдөр ч хэвээрээ бөгөөд мөнхөд хэвээрээ байна. Та нар янз бүрийн, хачин
жигтэй сургаалуудад сэтгэл бүү татагд. Учир нь зүрх сэтгэл чинь хоолоор бус,
нигүүлслээр тэнхрэх нь сайн. Хоолхүнсээр байгсад нь ямар ч ач тусыг олоогүй
билээ. Бидэнд тахилын ширээ бий. Асарт үйлчилдэг хүмүүс түүнээс юм авч идэх
эрхгүй байдаг. Учир нь ариун газар уруу цусыг нь нүглийн төлөөх тахил болгон
тэргүүн тахилчийн авчирдаг тэдгээр амьтдын бие нь буудлын гадна шатаагддаг юм.
Тиймээс Есүс Өөрийнхөө цусаар хүмүүсийг ариусгахын тулд бас хаалганы гадна
зовсон билээ. Иймээс Түүнийг доромжилсон доромжлолыг бид үүрэн, буудлын
гадна гарч Түүн уруу очицгооѐ. Учир нь энд бидэнд мөнх хот алга. Харин бид ирэх
хотыг эрж байна. Тиймд Түүгээр дамжуулан Бурханд Түүний нэрийг хүлээн
зөвшөөрдөг уруулын үр жимс буюу магтаалын тахилыг үргэлж өргөцгөөе. Сайныг
үйлдэхээ болон хуваалцахаа бүү март. Учир нь ийм тахилууд Бурханд тааламжтай.
Удирдагчдаа дагаж, тэдэнд захирагдагтун. Учир нь тэд тооцоо хийгчид адил та
нарын сэтгэлийг сэрэмжлэн харгалзаж байдаг. Тэд үүнийг санаа алдалгүйгээр,
баяртайгаар хийг. Ингэх нь та нарт ямар ч ашиг болохгүй.
Бидний төлөө залбирагтун. Бид өөрсдийгөө аливаа зүйлд хүндлүүштэй авч
явахыг хүсэн, сайн мөс чанартай гэдэгтээ бат итгэдэг. Намайг та нар уруу удахгүй
очуулаасай гэж залбирахыг би хичээнгүйлэн гуйж байна.
Хоньдын Хоньчин болох бидний Эзэн Есүсийг мөнх гэрээний цусаар дамжуулан
үхэгсдээс амилуулсан амар амгалангийн Бурхан Өөрийнх нь хүслийг гүйцэтгэх
аливаа сайн хэрэгт та нарыг чадвартай болгож, Өөрийнхөө мэлмийд тааламжтай
зүйлийг бидний дотор бүтээлгэхээр Есүс Христээр дамжуулан ажиллаж байна. Есүс
Христэд алдар нь үеийн үед байх болтугай. Амен.
Ах дүү нар аа, энэхүү сургамжийн үгийг тэвчин байж хүлээн аваарай гэж би та
нараас гуйя. Учир нь би та нарт товчхон бичлээ. Бидний ах дүү болох Тимот
суллагдсаныг дуулгая. Хэрэв тэр удахгүй ирвэл би түүнтэй хамт та нартай уулзана.
Бүх удирдагчиддаа болон ариун хүмүүст мэнд хүргээрэй. Италиас ирэгсэд та нарт
мэнд хүргэж байна. Нигүүлсэл нь та бүгдтэй байх болтугай.





Бурхан ба Эзэн Есүс Христийн зарц Иаков харь газар тархсан арван хоѐр овогт
мэндчилж байна.
Ах дүү нар минь, элдвийн сорилтод орохдоо үүнийг бүрэн баяр хөөр гэж үз. Та
нарын итгэлийн сорилт тэсвэр хатуужлыг төрүүлдэг гэдгийг та нар мэдэх билээ. Тэсвэр хатуужил нь төгс үр дүнтэй байг. Тэгвэл та нар юугаар ч дутахгүй төгс, бүрэн
бүтэн байна. Харин та нарын хэн нэгэн нь мэргэн ухаанаар дутвал, бүх хүнд
өгөөмрөөр, буруушаалгүй өгөгч Бурханаас гуйг. Тэгээд түүнд өгөгдөх болно. Харин
тэр ямар ч эргэлзээгүйгээр итгэлээрээ гуйг. Учир нь эргэлзэгч нэгэн нь салхиар
туутдан давалгаалах тэнгисийн долгио мэт ажээ. Тийм хүн Эзэнээс юм авна гэж
бүү найдаг. Тэр хүн хоѐр санаа өвөрлөгч бөгөөд бүх үйлдээ тогтворгүй байдаг юм.
Харин эгэл дорд ах дүү нь өөрийн өндөр дотроо сайрхаг. Баян хүн өөрийн
басамжлал дотроо сайрхаг. Яагаад гэвэл тэр өвсний цэцэг мэт өнгөрнө. Учир нь
нар төөнөж, халуун салхи өвсийг гандаахад цэцэг нь унаж гоѐ сайхан байдал нь
устдаг. Үүний адил баян хүн ч замдаа тийнхүү үрэгдэх болно.
Сорилтыг тэсвэрлэдэг хүн ерөөлтэй еэ! Учир нь тэр соригдчихоод, Эзэний Өөрийг
нь хайрлагсдад амласан амийн титмийг хүлээн авна. Хэн нь ч соригдохдоо
"Бурхан намайг сорьж байна" гэж бүү яриг. Учир нь Бурхан бузар муутаар
соригддоггүй бөгөөд хэнийг ч Өөрөө сорьдоггүй. Харин өөрийн хүсэл тачаалдаа
автаж, уруу татагдах үедээ хүн бүр соригддог. Тэгээд хүсэл тачаал нь жирэмслээд
нүглийг төрүүлдэг. Нүгэл нь биеллээ олохлоороо үхлийг авчирдаг аж.
Хайрт ах дүү нар минь, бүү мэхлэгдэгтүн. Аливаа сайн соѐрхол ба аливаа төгс
бэлэг нь дээрээс, гэрлүүдийн Эцэгээс бууж ирдэг. Түүнд өөрчлөлт ч байхгүй,
өөрчлөгдөх сүүдэр ч байхгүй. Тэр Өөрийн хүслээр биднийг үнэний үгээр төрүүлэв.
Ингэснээр бид Түүний бүтээлүүдийн анхны үр жимс нь болох юм.
Хайрт ах дүү нар минь, үүнийг та нар мэдэгтүн. Харин хүн бүр сонсохдоо түргэн,
ярихдаа удаан, уур хилэндээ хойрго байг. Учир нь хүний уур хилэн Бурханы зөвт
байдлыг биелүүлдэггүй юм. Тиймээс та нар бүх бузар байдал, хорон санааныхаа
бүх л үлдэгдлийг хажуу тийш нь тавьж, өөрсдийн чинь дотор суулгагдсан үгийг
даруухнаар хүлээж авагтун. Тэр үг та нарын сэтгэлийг аврах чадалтай.
Гэхдээ өөрсдийгөө хуурдаг зүгээр нэг сонсогчид биш, үгийг хэрэгжүүлэгчид
бологтун. Учир нь үгийг сонсоод үйлддэггүй аливаа хүн бол төрөлх нүүр царайгаа
толинд харж байгаа хүнтэй адил юм. Тэр хүн өөрийгөө хараад эргэхдээ өөрөө
ямар байснаа тэр даруйд мартдаг. Харин мартамхай сонсогч бус, хэрэгжүүлэгч
болж, эрх чөлөөний хууль болох төгс хуулийг няхуур үздэг бөгөөд түүгээр байдаг хүн
нь үйлс дотроо ерөөгдөх болно.
Хэрэв хэн нэгэн нь өөрийгөө шүтлэгтэй хэмээн боддог хэдий ч хэл амаа
хазаарладаггүй бол өөрийн зүрхээ хуурч буй бөгөөд шүтлэг нь ашиггүй ажээ. Бидний Бурхан ба Эцэгийн өмнө цэвэр ариун бөгөөд бузартаагүй шүтлэг бол зовж
зүдрэх цагт нь өнчин хүмүүс, бэлэвсэн эхнэрүүдийг эргэн тойрч, дэлхийгээс
бохирдолгүй өөрийгөө хамгаалах нь буюу.

Ах дүүс минь, алдарт Эзэн болох бидний Эзэн Есүс Христэд итгэх итгэлдээ
бусдыг бүү алагчил. Хэрэв танай цутлаанд хээнцэр хувцасласан, алтан бөгжтэй
хүн, мөн бохир хувцастай ядуу хүн орж ирвэл, та нар хээнцэр хувцас өмссөн
нэгнийг нь онцгой анхаарч "Та энд тухлан суу" гээд, харин ядуу хүнд "Чи тэнд зогс,
эсвэл миний хөлийн гишгүүр хавьд суу" гэвэл, та нар өөрсдийнхөө дунд
ялгаварлалыгбий болгож, бузар бодол санаатай шүүгчид болсон бус уу?
Миний хайрт ах дүү нар аа, сонсогтун. Бурхан энэ ертөнцийн ядуусыг Өөрийг нь
хайрлагсдад амласан хаанчлалын өвлөгчид болгож, тэднийг итгэл дотор баян
байлгахын тулд сонгоогүй гэж үү? Харин та нар ядуу хүнийг хүндэтгэсэнгүй. Та
нарыг дарлан, шүүхэд аваачигсад нь баячууд биш гэж үү? Та нарт өгөгдсөн эрхэм
нэрийг тэд гутаан доромжилдоггүй гэж үү? Хэрэв та нар хаан хууль болох "Чи
хөршөө өөрийн адил хайрла" гэснийг Судрын дагуу биелүүлж байвал та нар сайныг
үйлдэж байна. Харин та нар хүнийг алаг үзвэл, та нар нүгэл үйлдэж, хэрэгтэн мэт
хуулиар яллагдах болно. Учир нь бүх хуулийг сахивч нэг дээр нь бүдрэх хэн
боловч бүх хуулийг зөрчсөн болно. Учир нь "Бүү завхайр" гэж айлдсан Тэр бас
"Хүн бүү ал" гэсэн юм. Хэрэв чи завхайраагүй хэрнээ хүн албал, хуулийн гэмт
хэрэгтэн болно. Эрх чөлөөний хуулиар шүүгдэх гэж буй тэдгээр хүмүүс шиг
тийнхүү ярь, тийнхүү үйлд. Учир нь өршөөл үзүүлээгүй нэгэнд шүүх өршөөлгүй
байх болно. Өршөөл нь шүүхийг ялдаг ажээ.
Ах дүүс минь, хэрэв хүн "Надад итгэл бий" гэсэн атлаа үйлсгүй бол ямар ашигтай
юм бэ? Тийм итгэл түүнийг аварч чадна гэж үү? Хэрэв ах дүү чинь, эсвэл эгч дүү
чинь өмсөх хувцасгүй, өдөр тутмын хоолоор дутагдаж байхад нь, та нарын нэг
чинь тэдэнд "Амар тайван яв. Дулаацах болтугай, цадах болтутай" гэж хэлчихээд
биед нь зайлшгүй хэрэгцээтэй байгаа зүйлсийг нь тэдэнд өгөхгүй бол ямар ашигтай
юм бэ? Иймээс ч итгэл нь хэрэв үйлсгүй бол өөрөө үхмэл юм.
Гэвч хэн нэг чинь "Чамд итгэл байна. Харин надад үйлс байна. Чи надад итгэлээ
үйлсгүйгээр харуул. Би чамд өөрийн итгэлийг үйлсээрээ харуулъя" гэж хэлж болох
юм. Бурхан бол ганц гэдэгт чи итгэдэг. Энэ чинь сайн хэрэг. Чөтгөрүүд ч мөн үүнд
итгэдэг бөгөөд чичирдэг юм. Мунхаг хүн ээ, харин чи үйлсгүй итгэл нь ашиггүй
гэдгийг хүлээн зөвшөөрөхийг хүсэж байна уу? Бидний эцэг Абрахам тахилын
ширээн дээр өөрийн хүү Исаакаа өргөхдөө үйлсээрээ зөвтгөгдсөн биш үү? Итгэл
нь түүний үйлстэй хамт ажиллаж байсныг, итгэл нь үйлсээр гүйцэд болсныг чи харж
байна. "Абрахам Бурханд итгэсэн. Энэ нь түүнийг зөвт байдадд тооцогдуулсан
юм" гэж өгүүлдэг Судар биелэгдсэн бөгөөд Абрахам Бурханы анд нөхөр гэж
дуудагдах болсон. Хүн зөвхөн итгэлээр бус, үйлсээр зөвтгөгддөгийг чи харж
байна. Мөн үүний адилаар янхан эм Рахаб элч нарыг хүлээн авч, тэднийг ондоо
замаар явуулахдаа үйлсээрээ бас зөвтгөгдөөгүй гэж үү? Учир нь сүнсгүй бие
үхмэл байдгийн адил түүнчлэн үйлсгүй итгэл ч бас үхмэл болой.

Ах дүүс минь, багш нар бид үлэмж хүнд шүүлтэд орно гэдгииг мэдэн, та нараас
олон хүн багш болж болохгүй. Учир нь бид бүгд олон юман дээр бүдэрдэг. Хэрэв
хэлэх үгэн дээрээ бүдэрдэггүй хүн байвал, тэр хүн бүх биеэ хазаарлах чадвартай
төгс хүн байна. Морьдыг залахын тулд бид аманд нь амгайвч хийж хазаарлаад бүх
биеийг нь залдаг. Мөн усан онгоцнуудыг хар. Тэдгээр нь хэдийгээр агуу том болоод
зогсохгүй хүчит салхинд туутддаг боловч бас л жижигхэн залуураар жолоодуулж
залуурчийн хүссэн зүгт явдаг. Түүнчлэн хэл ч гэсэн биеийн жижиг эрхтэн атлаа агуу
том зүйлсээр сайрхдаг ажээ.
Харагтун. Ийм өчүүхэн гал ч асар их ой модыг түймэрддэг билээ. Хэл бол гал
бөгөөд хорт муу явдлын ертөнц аж. Хэл нь бидний эрхтнүүдийн дунд байж бүх
биеийг бузарладаг. Хэл бидний амьдралын хүрдийг гаддан шатаадаг бөгөөд өөрөө
тамаар асаж байдаг. Учир нь төрөл бүрийн араатан амьтад, шувууд, хэвлээр
явагчид, амьтад болон далай тэнгисийн амьтдыг хүн төрөлхтөн номхруулж байгаа,
номхруулсаар ч ирсэн. Харин хэн ч хэлийг номхруулж чадахгүй. Хэл бол үхлийн
хороор дүүрсэн, амралтгүй бузар эд мөн. Бид хэлээр Эзэн ба Эцэгийг магтдаг. Бид
түүгээр Бурханы адил байдлаар бүтээгдсэн хүмүүсийг хараадаг. Магтаал, хараал
нэг л амнаас гардаг аж. Ах дүүс минь, ийм байж болохгүй. Булгийн нэг эхээс
цэвэр цэнгэг ба гашуун ус зэрэг гардаг бил үү? Ах дүүс минь, инжрийн мод чидун
жимсийг, усан үзмийн мод инжрийг ургуулдаг бил үү? Давстай ус ч цэвэр цэнгэг усыг
гаргадаггүй.
Та нарын дунд хэн чинь мэргэн агаад ухаалаг вэ? Тэр хүн өөрийн үйлсийг мэргэн
ухааны дөлгөөн байдлаар биеэ зөв авч яван харуул. Харин хэрэв та нар
зүрхэндээ хорссон атаархал ба хувиа хичээсэн зорилготой бол бүү бардамна,
үнэний эсрэг худал бүү ярь. Энэ мэргэн ухаан бол дээрээс бууж ирдэг нь биш
харин газрынх, төрөлхийнх бөгөөд чөтгөрийнх юм. Учир нь хаана атаархал ба
хувиа хичээсэн зорилго оршиж байна, тэнд замбараагүй байдал болоод аливаа
бузар юм нь байдаг. Харин дээрээс ирэгч мэргэн ухаан нь нэгд ариун, тэгээд амар
тайван, эелдэг, ул суурьтай, өршөөл ба сайн үр жимсээр дүүрэн, ялгаварладаггүй,
хоѐр нүүр гаргадаггүй аж. Үр жимс нь зөв байгчийн үр нь амар тайвныг
бүтээгчдээр амар тайванд таригддаг юм.

Та нарын дундах хэрүүл болон зөрчлийн үндэс юу вэ? Тэр нь эрхтнүүдэд чинь
дайтаж буй та нарын хүслүүд биш үү? Та нар шунан хүсдэг бөгөөд та нарт байхгүй
болохоор нь хүн алдаг. Та нар атаархдаг бөгөөд олж авч чаддаггүй. Тиймээс та нар
тэмцэлдэж, хэрэлддэг. Та нар гуйдаггүй учраас та нарт байдаггүй. Та нар гуйгаад
хүлээн авдаггүй. Учир нь та нар өөрсдийн тааламжид зарцуулъя хэмээн буруу
хандлагаар гуйдаг байна. Завхай эмс ээ, ертөнцтэй найзлах нь Бурханы эсрэг
дайсагнал гэдгийг та нар мэдэхгүй гэж үү? Тэгэхлээр ертөнцийн найз байхыг хүссэн
хэн боловч өөрийгөө Бурханы дайсан болгож байгаа юм. Эсвэл ямар ч
зорилгогүйгээр Сударт "Түүний бидний дотор нутаглуулсан сүнс нь атаархан хүсдэг"
хэмээсэн гэж та нар бодож байна уу? Гэвч Тэр илүү их нигүүлслийг өгдөг. Тиймээс
"Бурхан бардам хүнийг эсэргүүцдэг, харин даруу хүнд нигүүлсэл өгдөг" гэдэг. Тиймээс Бурханд захирагдагтун. Диаволыг эсэргүүц. Тэгвэл тэр та нараас зайлна. Бурханд ойртогтун. Тэгвэл тэр та нарт ойртоно. Нүгэлт хүмүүс та нар гараа цэвэрлэ.
Хоѐр санаатай хүмүүс та нар зүрхээ ариусга. Шанал, гашууд, уйл. Инээд чинь
гашуудал болог. Баяр хөөр чинь уйтгар гуниг болог. Эзэний оршихуйд өөрсдийгөө
даруу болго. Тэгвэл Тэр та нарыг өргөмжлөх болно.
Ах дүү нар аа, бие биенийхээ эсрэг бүү ярь. Ах дүүгийнхээ эсрэг ярьдаг, эсвэл
өөрийн ах дүүг шүүдэг хүн бол хуулийн эсрэг яригч болон хуулийг шүүгч ажээ. Хэрэв
та хуулийг шүүвэл та хуулийг биелүүлэгч биш, харин шүүгч аж. Хууль Тогтоогч ба
Шүүгч нь зөвхөн ганц байдаг бөгөөд Тэр нь аварч, устгаж ч чадна. Харин хөршөө
шүүгч та хэн юм бэ?
"Өнөөдөр, эсвэл маргааш бид тийм, тийм хот уруу явж, тэндээ нэг жил байж,
худалдаа хийж ашиг олно" гэж яригч та нар одоо наашаа ирэгтүн. Амъ чинь
маргааш ямар байхыг та нар мэдэхгүй. Учир нь та нар хэсэг зуур үзэгдээд дараа нь
алга болох уур манан шүү дээ. Та ингэж хэлэхийн оронд, харин "Хэрэв Эзэн
хүсвэл, бид амьд байж, үүнийг болон түүнийг хийнэ" гэж яривал зохино. Харин
үүнтэй адил, та нар өөрсдийнхөө бодол дотор бардамнан сайрхдаг. Иймэрхүү
аливаа сайрхал нь бузар юм. Тийм учир зөв юмыг үйлдэхийг мэддэг хэрнээ үл
үйлддэг хүнд энэ нь нүгэл юм.

Баян хүмүүс та нар, нааш ирэгтүн. Өөрсөд дээр чинь ирж буй зовлонгийнхоо
төлөө гашуудан уйл. Эд баялаг чинь ялзарч, дээлийг чинь эрвээхий иджээ. Алт,
мөнгө чинь зэвэрч, зэв нь та нарын эсрэг гэрч болж, махан биеийг чинь гал мэт
шатаана. Та нар эцсийн өдрүүдэд эрдэнэсээ хураажээ. Харагтун, тариаланг чинь
хураасан ажилчдын хөлс, та нарын саатуулаад байгаа тэр хөлс та нарын эсрэг
хашхирч байна. Ургацыг чинь хураасан хүмүүсийн хашхираан Түмэн цэргийн Эзэний
сонорт хүрчээ. Та нар дэлхий дээр баян тансаг амьдарч, дураараа авирлах
амьдралд хөтлөгдөв. Нядалгааны өдөр та нар зүрхээ бордсон байна. Та нар зөвт
хүнийг яллаж, алав. Тэр та нарыг эсэргүүцдэггүй.
Тийм учраас, ах дүү нар аа, Эзэнийг ирэх хүртэл тэвчээртэй байгтун. Харагтун,
тариачин хөрсний үнэт бүтээгдэхүүнийг хүлээдэг. Ингэхдээ тэр эрт ба оройтож орох
бороог ортол тэсвэртэйгээр хүлээдэг юм. Та нар ч бас тэвчээртэй бай. Эзэний ирэх
ойртсон тул зүрхээ чангал. Ах дүү нар аа, та нар өөрсдөө шүүгдчихгүйн тулд бие
биенийхээ эсрэг бүү гомдолло. Харагтун, шүүгч хаалган дээр зогсож байна. Ах
дүү нар аа, Эзэний нэрээр ярьж байсан эш үзүүлэгчдийг авч, зовлон ба тэвчээрийн
жишээ болгогтун. Харагтун, бид тэвчсэн хүмүүсийг ерөөгдсөнд тооцдог. Та нар
Иовын тэсвэр тэвчээрийн тухай сонсож, Эзэн эцэст нь юу хийснийг харсан. Яагаад
гэвэл Эзэн энэрлээр дүүрэн агаад өршөөнгүй юм.
Харин юуны өмнө, ах дүү нар минь, та нар тэнгэрээр ч, газраар ч, өөр ямар ч
андгайгаар бүү тангарагла. Харин та нарын "за" нь за, "үтүй" нь үгүй байг. Ингэснээр
та нар шүүлт дор унахгүй юм.
Та нарын дунд хэн нэгэн нь зовлон эдэлж байна уу? Тэр нь залбираг. Хэн нэгэн нь
хөгжилтэй байна уу? Тэр нь магтан дуулаг. Та нарын дунд хэн нэгэн нь өвчтэй
байна уу? Тэр нь чуулганы ахлагчдыг дуудаг. Тэд Эзэний нэрээр түүнийг тосоор
тослож, түүний төлөө залбираг. Итгэлийн залбирал нь өвчтэй нэгнийг эдгээж,
Эзэн тэр хүнийг босгоно. Хэрэв тэр нүгэл үйлдсэн бол тэдгээр нь уучлагдах болно.
Тийм учраас бие биенийхээ өмнө нүглээ хүлээн зөвшөөрч, бие биенийхээ төлөө
залбир. Ингэснээр та нар эдгээгдэх болой. Зөвт хүний залбирал нь үр нөлөөтэй
бөгөөд ихийг гүйцэлдүүлж чадна. Елиа бол бидэнтэй адилхан жирийн хүн байсан.
Бороо оруулахгүйн тулд түүнийг залбирахад гурван жил зургаан сарын турш газарт
бороо ороогүй билээ. Түүнийг дахин залбирахад, тэнгэрээс хур бороо асгаж,
газар үр жимсээ ургуулсан юм.
Ах дүү нар минь, хэрэв та нарын нэг чинь үнэнээс гажаад, хэн нэг чинь түүнийг
эргүүлэн авчирвал, хуурамч замаас нь нүгэлтнийг эргүүлж авчирсан тэр хүн
түүний сэтгэлийг үхлээс аварч, тоо томшгүй олон нүглийг халхлах болно гэдгийг
түүнд мэдүүлэгтүн.





Есүс Христийн элч Петрээс Понт, Галат, Каппадок, Ази болон Битун нутгуудаар
тархсан, түр суурьшигч нарт: Та нар бол Бурханы урьдаас мэдэх мэдлэгийн дагуу,
Сүнсний ариусгалаар Есүс Христэд дуулгавартай байхын тулд болон Түүний цусаар
цацуулахын тулд сонгогдсон билээ. Нигүүлсэл ба амар тайван нь та нарт арвижих
болтутай.
Бидний Эзэн Есүс Христийн Бурхан болон Эцэг магтагдах болтугай. Учир нь
Бурхан Өөрийн агуу их өршөөлөөрөө Есүс Христийн үхэгсдээс амилсан амилалтаар
дамжуулан биднийг амьд найдвар уруу, мөхөшгүй, бузартаагүй, алга болчихгүй
бөгөөд та нарын төлөө тэнгэрт хадгалагдсан өв уруу дахин төрүүлсэн. Эцсийн үед
илэрхийлэгдэхэд бэлэн буй авралын төлөө та нар итгэлээрээ Бурханы хүчээр
хамгаалагдсан ажээ. Хэдийгээр та нар эдүгээ түр зуур шаардлагатай бол элдвийн
зовлонг эдэлж байгаа ч гэсэн үүндээ үлэмж баярладаг. Ингэснээр та нарын
итгэлийн баталгаа нь галаар тунгаагдах боловч мөхөх алтнаас ч илүү үнэтэй байн,
Есүс Христийн илчлэлт дээр магтаал, алдар, хүндэтгэлд хүрэх юм. Та нар Түүнийг
хараагүй боловч Түүнийг хайрладаг. Эдүгээ та нар Түүнийг харахгүй байгаа боловч,
Түүнд итгэдэг. Та нар хэлэхийн аргагүй, алдраар дүүрэн баяр хөөрөөр ихэд
баярладаг. Ингэхдээ та нар итгэлийнхээ үр дүнд сэтгэлийн авралыг олж авна.
Энэхүү авралын тухайд гэвэл, та нарт ирэх нигүүлслийн тухай эш үзүүлцгээсэн
эш үзүүлэгчид анхааралтай судалж, лавлан, өөрсдийнх нь дунд байсан Христийн
Сүнс аль үе болон хэнийг заасныг нягтлан судалжээ. Учир нь Христийн зовлонгууд
болон дараа нь байх алдруудыг Тэр урьдаас айлдсан байжээ. Тэнгэрээс
илгээгдсэн Ариун Сүнсээр та нарт сайн мэдээг номлосон хүмүүсээр дамжуулан
эдүгээ та нарт тунхаглагдсан эдгээр зүйлсэд эш үзүүлэгчид өөрсөддөө бус, харин та
нарт үйлчилж байсан нь тэдэнд илчлэгдсэн юм. Тэнгэр элч нар ч эдгээр зүйлсийг
харахыг хүсдэг.
Тиймээс та нар оюун санаагаа үйлдэлд бэлтгэж, эрүүл ухаантай байж, Есүс
Христийн илчлэлт дээр та нарт өгөгдөх нигүүлсэлд найдвараа бүрэн тавь. Дуулгавартай хүүхдүүдийнхээ хувьд, мэдэхгүй байхад чинь та нарт байсан урьдын
хүсэл тачааддаа бүү нийцүүл. Харин та нарыг дуудсан Ариун Нэгэний адил
өөрсдийн бүх л зан байдалдаа басариун байгтун. Яагаад гэвэл "Би ариун учраас
та нар ариун байгтун" гэж бичигдсэн юм.
Хэрэв та нар хүн бүрийг үйлсийнх нь дагуу ялгаварлалгүй шүүдэг Нэгэнийг Эцэг
гэж дууддаг юм бол, дэлхий дээр байх хугацаандаа эмээн биеэ авч яв. Ингэхдээ
та нар эцэг өвгөдөөсөө өвлөсөн өөрсдийн утгагүй амьдралаас алт, мөнгө мэтийн
устах зүйлсээр золигдсон бус, харин үнэт цусаар, Христийн цус болох гэм зэмгүй
бөгөөд толбогүй хурганы цусаар золигдсон гэдгээ мэдэгтүн. Учир нь Тэр
ертөнцийн сууриас өмнө урьдаас мэдэгдсэн боловч цаг хугацааны төгсгөлд та нарын
төлөө үзэгдлээ. Та нар Түүгээр дамжуулан Бурханд итгэгчид юм. Бурхан Түүнийг
үхэгсдээс амилуулж, Түүнд алдрыг өгчээ. Ингэснээр та нарын итгэл ба найдвар
Бурханд байх юм.
Та нар үнэнд дуулгавартай байн чин сэтгэлээс ах дүүсээ хайрлахын тудд сэтгэлээ
ариусгасан учир бие биенээ зүрх сэтгэлээсээ халуунаар хайрлагтун. Учир нь та
нар устах үрээс бус, харин үл устах үрээс буюу Бурханы амьд, оршин буй үгээр
дамжуулан дахин төрсөн билээ. Учир нь"Бүх махан бие болбоос өвс мэт бөгөөд
Бүхий л алдар нь өвс ногооны цэцэг мэт. Өвс ганддаг, цэцэг унадаг.
Харин Эзэний үг мөнхөд оршино". Энэ нь та нарт тунхаглагдсан үг мөн.

Тиймээс та нар бүх л өс хонзон, заль мэх, хоѐр нүүр гаргах явдал, атаа жөтөө
болон гүтгэлэг бүхнийг хажуу тийш нь тавин, нялх хүүхдүүд шиг үгийн цэвэр сүүт
хүс. Ингэснээр та нар үүгээр авралд өсөх юм. Хэрэв та нар үнэхээр Эзэний
энэрлийг амссан юм бол... Хүмүүст гологдсон боловч, харин Бурханы өмнө
сонгогдсон, үнэт, амьд чулуу мэт Түүн уруу ирэн, та нар ч мөн амьд чулуунууд мэт
Есүс Христээр дамжуулан Бурханд тааламжит сүнслэг тахилуудыг өргөхийн тулд
ариун тахилчийн үүргийн төлөө сүнслэг байшин болон баригдаж байна. Энэ нь
Сударт"Харагтун. Би Сионд сонгогдсон,Булангийн үнэт чулууг тавина.
Түүнд итгэгч хүн ичгүүрт орохгүй" хэмээн агуулагдсан байдаг. Тиймээс энэхүү
хүндэтгэл нь итгэгч та нарын төлөө ажээ. Харин үл итгэгчдэд"Барилгачдын голсон
чулуу нь булангийн чулуу болов" гээд "Бүдрүүлэх Чулуу, тээглэх Хад болсон юм"
гэжээ. Учир нь тэд үгэнд дуулгаваргүй байдгаас болж бүдэрдэг бөгөөд үүнд тэд
томилогдсон аж. Харин та нар бол сонгогдсон угсаа, хаант тахилч нар, ариун
үндэстэн, Бурханы эзэмшлийн ард түмэн юм. Ингэснээр харанхуйгаас та нарыг
Өөрийн гайхамшигт гэрэл уруу дуудсан Түүний давуу чанаруудыг та нар тунхаглах
юм. Учир нь та нар урьд нь ард түмэн биш байсан боловч, та нар одоо Бурханы
ард түмэн болжээ. Та нар өршөөлийг хүртээгүй байсан боловч одоо та нар
өршөөлийг хүртсэн байна.
Хайрт хүмүүс ээ, сэтгэлийн чинь эсрэг дайн хийдэг махан биеийн хүсэл
тачаалуудыг цээрлэхийг харь хүмүүс болон түр хугацаагаар байгч та нараас би гуйя.
Харь үндэстнүүдийн дунд биеэ зөв авч яв. Ингэснээр тэд та нарыг хорон мууг
үйлдэгчид хэмээн гүтгэвч, эцэст нь та нарын сайн үйлсийг хараад Түүнийг ирэх өдөр
Бурханыг алдаршуулах болно.
Эзэний төлөө өөрсдийгөө аливаа хүний ѐсонд захируул. Эрх мэдэл бүхий нэгэн
болох хаанд ч юмуу, эсвэл зөвийг үйлдэгчдийг магтаж, мууг үйлдэгчдийг
шийтгэхийн тулд түүгээр илгээгдсэн захирагчдад ч захируул. Сайныг
үйлдсэнээрээ та нар мунхаг хүмүүсийн мэдлэггүй байдлыг дуугүй болгох нь Бурханы
хүсэл юм. Чөлөөт хүмүүс мэт бай. Эрх чөлөөгөө муу муухайг далдлах халхавч
болгон бүү ашигла, харин Бурханы зарц мэт үүнийг ашигла. Бүх хүнийг хүндэл.
Ахан дүүсийн барилдлагааг хайрла. Бурханаас эмээ. Хааныг хүндэл.
Боолчууд аа, бүхий л хүндлэлээр зөвхөн сайн, дөлгөөн төдийгүй, бас шударга бус
авирлагчэзэддээ ч захирагд. Учир нь хэрэв хүн шударга бусаар зовохдоо Бурханд
ханддаг мөс чанараасаа болж тэвчвэл энэ нь тааллыг олдог. Хэрэв та нар нүгэл
үйлдээд ширүүн нударгад өртөхдөө тэвчлээ ч, үүнд ямар гавъяа байх билээ? Харин
хэрэв та нар зөвийг үйддээд зовохдоо, үүнийг хүлцэн тэвчвэл, энэ нь Бурханы
тааллыг олдог. Учир нь та нар энэхүү зорилгын төлөө дуудагдсан билээ. Яагаад
гэвэл та нарыг Өөрийнхөө мөрөөр дагуулахын тулд та нарт үлгэр дуурайллыг
үлдээн, Христ та нарын төлөө зовлон эдэлсэн. Тэр нүгэл үйлдээгүй, Түүний аманд
ямар ч заль мэх олдоогүй. Тэр зухэгдэж байхдаа, хариуд нь зүхээгүй. Тэр зовон
тарчилж байхдаа заналхийлээгүй, харин шударгаар шүүдэг Нэгэнд Өөрийгөө
даатгасаар байлаа. Биднийг нүгэлд үхүүлж, зөвт байдалд амьдруулахын тулд Тэр
Өөрөө бидний нүглийг модон дээр биедээ үүрсэн. Учир нь та нар Түүний шархаар
эдгээгдсэн билээ. Учир нь та нар хонь мэт төөрсөөр байсан боловч эдүгээ
сэтгэлийн чинь Хоньчин болон Харгалзагчид буцаж ирэв.

Түүнчлэн эхнэрүүд ээ, та нар нөхөртөө захирагд. Ингэх нь нөхрүүдийн чинь зарим
нь үгийг дагахгүй байгаа ч гэсэн, тэд үггүйгээр, эхнэрүүдийнхээ биеэ авч явах
байдлаар аврагдана. Тэд та нарын журамт байдал болоод эелдэг зан байдлыг
чинь ажиглана шүү дээ. Та нарын үс сүлжилт, алтан эдлэл зүүх, эсвэл хувцаслалт
гэх мэт чимэглэл чинь зөвхөн гадна талын үзэмж бүү байг. Харин Бурханы өмнө
асар үнэтэй болох дөлгөөн болон даруу сүнсний мөхөшгүй чанараар чимсэн зүрхний
нуугдмал хүн нь та нарын чимэглэл байг. Учир нь түүнчлэн урьд цагт Бурханд
найдвараа тавьсан ариун эмэгтэйчүүд ч нөхрүүддээ захирагдан өөрсдийгөө гоѐдог
байв. Түүнчлэн Сара Абрахамыг эзэн гэж дуудан, дуулгавартай дагасан юм. Хэрэв
та нар ямар ч аюулаас айхгүйгээр зөвийг үйлдвэл, тэр эмэгтэйн хүүхдүүд болно.
Нөхрүүд ээ, эхнэр чинь эмэгтэй хүн тул түүнийг өөрөөсөө сул дорой сав мэт үзэн та
нар ч мөн адил эхнэртэйгээ ойлголцож амьдар. Амийн нигүүлслийн хамтран
өвлөгчийнх нь хувьд түүнийг хүндэтгэ. Ингэвэл та нарын залбирадд саад тотгор
учрахгүй.
Эцэст нь, бүгд эв найртай, энэрэнгүй, ахан дүүсэг, эелдэг бөгөөд сүнс дотор даруу
байцгаа. Ерөөлийг өвлүүлэх зорилгын үүднээс та нарыг дуудсан тул та нар мууг
муугаар, эсвэл доромжлолыг доромжлолоор хариулахын оронд ерөөгтүн. Учир
нь"Амиа хайрлаж, сайн өдрүүдийг үзэхийг хүсдэг хүн Бузар муугаас хэлээ, заль
мэхийн үгсээс уруулаа хорьж болиул. Тэгээд бузар муугаас эргэж, сайныг үйлд.
Амар тайвныг хай, түүнийг мөшгө.
Учир нь Эзэний мэлмий зөвт хүмүүс дээр байдаг. Түүний чих тэдний залбиралд
анхаарал тавьдаг. Харин Эзэний царай бузар мууг үйлдэгчдийн эсрэг байдаг" гэжээ.
Хэрэв та нар сайны төлөө хичээн зүтгэх аваас хэн та нарт хор учруулах юм бэ? Харин та нар зөвт байдлын төлөө зовлон эдлэхэд хүртэл хүрлээ ч, та нар ерөөлтэй.
Тэдний сүрдүүлгээс бүү ай, бүү зов. Харин та нарын доторх найдварын талаар
асуух хүн бүрд хариу өгөхөд, гэхдээ дөлгөөн байдлаар болон хүндэтгэлтэйгээр
өгөхөд ямагт бэлэн байн Христийг Эзэн хэмээж зүрхэндээ тусгаарлан нандигна. Мөн сайн мөс чанартай бай. Ингэснээр Христ доторх та нарын сайнаар биеэ авч
явахыг муучлагчид та нарыг гүтгэсэн зүйлдээ ичих болно. Хэрэв Бурхан таалах
аваас та нар муут үйлдсэнийхээ төлөө зовсноос зөвийг үйлдсэнийхээ төлөө зовсон
нь дээр. Учир нь Христ ч биднийг Бурханд аваачихын тулд зөвт нь зөвт бус
хүмүүсийн оронд нэг удаа нүглийн төлөө үхсэн. Ингэхдээ махан бие дотор үхэж, сүнс
дотор амилуулагдав. Тэрхүү сүнсээр Христ явж, шоронд байгаа сүнснүүдэд
тунхаглажээ. Ноагийн өдрүүдэд хөвөгч авдрыг баригдаж байх үед Бурханы
тэвчээр нь хүлээсээр байхад эдгээр сүнснүүд нь урьд дуулгаваргүй байв. Тэрхүү
хөвөгч авдарт цөөн буюу найман хүнбайж, уснаас эсэн мэнд гарчээ. Үүний
дүрслэл болох баптисм нь эдүгээ та нарыг авардаг. Баптисм нь махан биеийн
бузрыг арилгадаг юм биш, харин Бурханы өмнө сайн мөс чанарын амлалт бөгөөд
Есүс Христийн амилалтаар дамжуулан авардаг. Тэрээр Өөрийнх нь эрхэнд тэнгэр
элч нар, эрх мэдлүүд болон хүчнүүд захирагдсаны дараа тэнгэрт очоод Бурханы
баруун гарт байгаа билээ.

Иймээс Христ нэгэнтээ махан биеэрээ зовсон тул та нар ч гэсэн ижил зорилгоор
өөрсдийгөө зэвсэглэ. Яагаад гэвэл махан биеэрээ зовсон нэгэн нь нүгэл хийхээ
больсон. Энэ нь биеэрээ амьдрах үлдсэн хугацаандаа цаашид хүний хүсэл
тачаалын төлөө бус, харин Бурханы хүслийн төлөө амьдрахын тулд юм. Учир нь
хэдийнээ өнгөрөн одсон үе бол завхайрал, тачаал, архидалт, утга учиргүй найрлан
цэнгэх явдал болон ѐс бусын шүтээнд мөргөх явдлыг мөшгөн, Харь үндэстнүүдийн
хүслийг гүйцэлдүүлэхэд нь та нарын хувьд хангалттай байсан. Энэ бүхэнд тэд та
нарыг өөрсөдтэй нь хамт дураараа дургих явдалд холбогдоогүйд гайхширч, муу
хэлдэг. Гэвч тэд амьд болоод үхэгсдийг шүүхэд бэлэн байгч Түүнд тайлагнах
болно. Учир нь энэ зорилгын үүднээс сайн мэдээ үхэгсдэд ч хүртэл тунхаглагдсан.
Ингэснээр тэд махан биеэрээ хүмүүсийн адил шүүгдсэн боловч, Бурханы хүслийн
дагуу сүнс дотор амьд байх юм.
Бүх юмсын төгсгөл ойр ирчихээд байна. Тиймээс зөв шүүн тунгааж, залбиралдаа
эрүүл байгтун. Юуны өмнө, бие биенээ халуунаар хайрла. Учир нь хайр бол тоо
томшгүй нүглийг далдалдаг юм. Гомдлохгүйгээр бие биендээ зочломтгой бай. Хүн бүр хүлээн авсан бэлгээрээ бие биендээ Бурханы олон төрлийн нигүүлслийн
сайн нярвууд шиг үйлчил. Ярьдаг хүн нь Бурханы үгийг яаж хэлдэгчлэн яриг.
Үйлчилдэг хүн нь Бурханаас тэтгэгддэг хүчээр үйлдэг. Тэгээд бүх зүйлсэд Есүс
Христээр дамжуулан Бурхан алдаршуулагдах юм. Есүс Христэд алдар ба ноѐрхол нь
үеийн үед байх болтугай. Амен.
Хайртай хүмүүс минь, та нарыг сорихын тулд дунд чинь ирдэг галт сорилтод ямар
нэгэн хачирхалтай юм та нарт тохиолдсон мэт бүү гайх. Харин та нар Христийн
зовлонгуудыг хуваалцдагтаа баярла. Ингэснээр мөн Христийн алдар илчлэгдэхэд та
нар баяр хөөртэйгөөр баярлах юм. Хэрэв та нар Христийн нэрээс болж зүхэгдвэл
ерөөлтэй. Учир нь алдрын ба Бурханы Сүнс та нарын дээр оршдог. Та нараас хэн
нь ч алуурчин, эсвэл хулгайч, эсвэл хорон мууг үйлдэгч юм уу, эсвэл бусдын хэрэгт
хошуу дүрдэг нэгэн мэт бүү зовог. Хэрэв Христийнх гэдгээсээ болж зовдог бол бүү
ич. Харин энэхүү нэрээрээ Бурханыг алдаршуул. Яагаад гэвэл шүүлт Бурханы гэр
бүлээс эхлэх цаг нь болжээ. Хэрэв энэ нь биднээс эхэлбэл Бурханы сайн мэдээг
дагадаггүй хүмүүсийн төгсгөл юу болох вэ? Хэрэв зөвт хүн арай гэж аврагдах юм
бол, бурхангүй хүн болон нүгэлтэн яах болж байна? Тиймээс Бурханы хүслийн
дагуу зовогсод зөвийг үйлдэхдээ итгэмжит Бүтээгчид сэтгэлээ даатгаг.

Тиймээс би та нарын ахлагч, Христийн зовлонгуудын гэрч болон илчлэгдэх
алдрыг хуваалцагч болохынхоо хувьд та нарын дундах ахлагчдыг ятгаж байна. Та
нарын дунд байгаа Бурханы хонин сүргийг хариул. Ингэхдээ албадлагаар бус, харин
сайн дураараа, Бурханы хүслийн дагуу харгалзан, хомхой ашгийн төлөө бус, харин
хичээл зүтгэлээр, өөрсдөд чинь даалгасан хүмүүсийг ноѐлох бус, харин хонин
сүрэгтээ үлгэр дуурайл болон хариул. Тэгээд Ахлах Хоньчинг үзэгдэхэд та нар
алдрын гандашгүй титмийг хүлээн авна. Залуус аа, та нар мөн түүнчлэн
ахлагчиддаа захирагд. Та бүгд бие биендээ даруу хандах байдлаар өөрсдийгөө
хувцасла. Учир нь Бурхан бардам хүнийг эсэргүүцдэг, харин даруу хүнд нигүүлслээ
өгдөг. Иймд Бурханы хүчирхэг мутрын дор өөрсдийгөө даруу байлга. Тэгвэл
Бурхан зохистой цагт та нарыг өргөмжилнө. Тэр та нарын төлөө санаа зовдог
учраас бүх зовнилоо Түүнд үүрүүл.
Эрүүл ухаантай, сонор сэрэмжтэй бай. Та нарын өрсөлдөгч болох диавол нь хэн
нэгнийг залгихаар хайж буй архирах арслан мэт гэтэн явдаг. Харин дэлхийд буй ах
дүү нар чинь адилхан зовлонг эдэлж байгааг мэдэн түүнийг бат итгэлээрээ эсэргүүц.
Христ дотор та нарыг Өөрийн мөнх алдар уруу дуудсан, бүх нигүүлслийн Бурхан
Өөрөө та нарыг түр зуур зовсны дараа та нарыг төгс болгож, бататгаж, бэхжүүлэн
байгуулах болно. Ноѐрхол нь үеийн үед Түүнд байх болтугай. Амен.
Энэ бол Бурханы жинхэнэ нигүүлсэл гэдгийг би та нарт гэрчилж, сургамжлан
бидний итгэмжит ах дүү болох (би тэгж үздэг) Силуанаар дамжуулан товчхон бичлээ.
Энэ нигүүлсэл дотор бат зогс. Та нартай хамт сонгогдсон Вавилон дахь чуулган
болоод мөн миний хүү Марк та нарт мэнд дамжуулж байна. Хайрын үнсэлтээр бие
биетэйгээ мэндчилэгтүн. Христ доторх та бүгдэд амар амгалан нь байх болтугай.





Есүс Христийн боол бөгөөд элч болох Симон Петрээс бидний Бурхан ба Аврагч
болох Есүс Христийн зөвт байдлаар биднийхтэй ижил үнэтэй итгэлийг хүлээн авсан
хүмүүст: Бурхан болон бидний Эзэн Есүсийн мэдлэг дотор та нарт нигүүлсэл ба
амар амгалан арвижих болтугай. Өөрийнхөө алдар ба давуу чанараараа биднийг
дуудсан Түүний жинхэнэ мэдлэгээр дамжуулан Түүний бурханлаг хүч бидэнд амь
болоод бурханлаг байдалд хамаатай бүхнийг соѐрхсон. Эдгээрээр дамжуулан Тэр
бидэнд үнэтэй бөгөөд гайхамшигт амлалтуудаа соѐрхсон. Ингэснээр та нар энэ
дэлхийд тачаалаар байх ялзралаас ангижирснаар бурханлаг мөн чанарын
хуваалцагч болох юм. Яг энэхүү шалтгааны улмаас та нар бүхий л хичээл
зүтгэлээр, итгэл дээрээ сайн давуу байдлыг, сайн давуу байдал дээрээ мэдлэгийг, мэдлэг дээрээ өөрийгөө захирах байдлыг, өөрийгөө захирах байдал дээрээ
тэвчээрийг, тэвчээр дээрээ бурханлаг байдлыг, бурханлаг байдал дээрээ ах дүүсэг
энэрлийг, ах дүүсэг энэрэл дээрээ хайрыг хамтатга. Хэрэв та нарт эдгээр чанарууд
байгаа бөгөөд улмаар нэмэгдсээр байвал, эдгээр нь бидний Эзэн Есүс Христийн
жинхэнэ мэдлэг доторта нарыг ашиг ч үгүй, үр жимс ч үгүй байлгахгүй. Эдгээр
чанаруудаар дутагддаг хүн бол урьдын нүтлүүдээсээ цэвэршсэнээ мартсан, сохор,
эсвэл богино бодолтой нэгэн юм. Тиймээс ах дүү нар аа, Түүний та нарыг дуудан,
сонгосныг бататгахын тулд бүр ч илүү хичээнгүй бай. Учир нь та нар эдгээрийг
үйлдэж л байвал хэзээ ч бүдрэхгүй. Энэ замаар бидний Эзэн бөгөөд Аврагч Есүс
Христийн мөнх хаанчлал уруу орох нь та нарын өмнө өгөөмрөөр хангагдах болно.
Тиймээс хэдийгээр та нар эдгээр зүйлсийг мэдэх бөгөөд эдүгээ өөрсдөд чинь
байгаа үнэн дотор батажсан байлаа ч гэсэн би та нарт эдгээрийг сануулахад ямагт
бэлэн байх болно. Би энэхүү асар дотор байх цагтаа та нарыг сануулгаар
сэрээхээ би зөв гэж үзэж байна. Ингэхдээ бидний Эзэн Есүс Христийн надад
тодорхой болгосончлон, би удахгүй асраа тайлахаа мэдэж байна. Намайг одсоны
дараа та нар ямар ч үед эдгээр зүйлсийг санах чадвартай байгаасай гэсэндээ би бас
хичээх болно.
Бид өөрсдийн Эзэн Есүс Христийн хүч чадал болоод Түүний ирэх тухай та нарт
мэдүүлэхдээ ухаалгаар зохиогдсон үлгэр домгуудыг дагаагүй, харин бидТүүний сүр
жавхланг нүдээр гэрчлэгчид байсан. Учир нь Түүнийг Эцэг Бурханаас хүндлэл ба
аддрыг хүлээн авах үед Сүр Жавхлант Алдраас "Энэ бол Миний хайртай Хүү. Түүнд
Миний таалал оршино" гэсэн дуу гарав. Бид Түүнтэй хамт ариун уулан дээр
байхдаа тэнгэрээс гарсан энэ дууг сонссон билээ. Бид илүү баттай болгогдсон эш
үзүүллэгийн үгтэй. Үүр цайж, үүрийн цолмон зүрхэнд тань гийх хүртэл, харанхуй
газарт гэрэлтэж буй дэнлүүг анхаарах мэт та нар түүнд анхаарал тавихдаа сайн
байдаг. Судрын нэг ч эш үзүүллэг эш үзүүлэгчийн өөрийнх нь тайлбараар
ирээгүйг юуны түрүүнд мэдэгтүн. Учир нь нэг ч эш үзүүллэг хэзээ ч хүний хүслээр
хийгдсэнгүй, харин Ариун Сүнсээр хөдөлгөгдсөн хүмүүс Бурханаас айлджээ.

Харин хуурамч эш үзүүлэгчид хүмүүсийн дунд байсан бөгөөд яг үүнчлэн мөн та
нарын дунд ч хуурамч багш нар байх болно. Тэд өөрсдийг нь худалдан авсан
Эзэнийг хүртэл үгүйсгэж, өөрсдийнхөө дээр түргэн сүйрлийг авчран, хөнөөлт тэрс
үзлийг нууцаар таниулна. Олон хүн тэдний тачаангуй явдлыг дагах бөгөөд тэднээс
болж үнэний зам муугаар хэлүүлэх болно. Тэд шуналдаа худал хуурмаг үгсээр та
нарыг ашиглана. Тэдний шийтгэл өнө эртнээс зүгээр суугаагүй, тэдний сүйрэл
унтчихаагүй байна.
Учир нь хэрэв Бурхан нүгэл үйлдсэн тэнгэр элч нарыг хэлтрүүлэлгүи, харин
тэднииг тамд хаяад, харанхуйн гинжинд тушааж, шийтгэлийн төлөө хадгалсан бол, эртний ертөнцийг хэлтрүүлэлгүй, харин бурханлаг бус хүмүүсийн ертөнц дээр үер
буулгахдаа зөвт байдлыг тунхаглагч Ноаг өөр долоон хүний хамт хамгаалсан бол, хожмын бурханлаг бус хүмүүст жишээ болгохын тулд Содом ба Гоморрагийн
хотуудыг үнсэн товрог болгосноор ялласан бол, ѐс зарчимгүй хүмүүсийн садар
самуун явдлаар дарамтлагдсан зөвт Лотыг аварсан юм бол, (учир нь тэрхүү зөвт
хүн тэдний дунд амьдрах зуураа өөрийн харж, сонссон тэдний ѐс бус явдлаас болж
зөвт сэтгэл нь өдрөөс өдөрт шаналан зовж байлаа) бурханлаг хүмүүсийг сорилтоос
яаж ангижруулахыг болон зөвт бус хүмүүсийг шүүлтийн өдрийг хүртэл шийтгэлийн
доор яаж барьж байхаа Эзэн мэддэг. Ялангуяа ялзарсан хүсэл тачаалд махан
биеэ өөгшүүлдэг, эрх мэдлийг үл тоомсорлодог хүмүүсийг шүүлтийн өдрийг хүртэл
шийтгэлийн доор яаж барьж байхаа Эзэн мэднэ.
Эрэмгий, дур зоргоороо авирлагч тэд тэнгэрлэг сүр хүчийг доромжлохдоо айн
чичирдэггүй. Сүр хүч болоод хүч чадлаар аугаа тэнгэр элч нар Эзэний өмнө
тэдний эсрэг доромжлолын шүүлтийг авчирдаггүй. Харин тэдгээр нь баригдаж
устгагдахын тулд л зөнгөөрөө байдаг адгуус болон төрж байдаг ухаангүй адгуус шиг
мэддэггүй зүйлээ доромжлон тэдгээр адгууснуудтай адил мөн устгагдана. Ингэхдээ тэд буруу үйлийнхээ төлөөст зовдог. Өдрийн цагаар наргиж, цэнгэхийг тэд
жаргал хэмээн тооцдог байна. Толбо, өө сэв бүхий тэд та нартай хамт найрлахдаа
өөрсдийн хуял тачаалдаа цэнгэдэг. Нүд нь завхайрлаар дүүрэн бөгөөд тэд нүгэл
үйлдэхээ хэзээ ч больдоггүй. Тэд тогтворгүй сэтгэлтэнгүүдийг уруу татдаг бөгөөд
шуналд дадлагажсан зүрхтэй хараалын хүүхдүүд юм. Тэд зөв шулуун замыг
умартан, зөвт бус байдлын хөлсийг хайрлагч Беорын хүү Балаамын замыг даган
төөрөлджээ. Гэвч Балаам үйлдсэн гэм нүгэлдээ зэмлэл хүртсэн билээ. Хэлгүй
илжиг хүний дуугаар ярьж, тэр эш үзүүлэгчийн солиорлыг номхтгосон аж.
Тэд болусгүй булаг, шуурганд туугдах манан будан юм. Тас харанхуй нь тэдний
төлөө бэлтгэгджээ. Учир нь тэд хоосон ихэрхэг үгсийг ярьж, алдаа төөрөгдөл
дотор амьдардаг нэгнээс арай ядан зугтдаг хүмүүсийг махан биеийн хүсэл,
тачаалаар уруу татдаг бөгөөд өөрсдөө ялзралын боол атлаа тэдэнд эрх чөлөөг
амладаг. Учир нь хүн юунд дийлдэнэ, түүгээрээ боолчлогддог ажээ. Хэрэв тэд
ертөнцийн бузар бусармагаас Эзэн ба Аврагч Есүс Христийн мэдлэгээр
ангижирсныхаа дараа тэдгээрээр дахин урхидуулан дийлдвэл тэдний хувьд
сүүлчийн байдал нь эхнийхээсээбүр дордох болно. Учир нь зөвт байдлын замыг
мэдээд, өөрсдөд нь өгөгдсөн ариун тушаалуудаас нүүр буруулан эргэснээс энэ
замыг мэдээгүй байсан нь тэдэнд дээр байх байсан. Тэдний хувьд "Нохой
бөөлжсөө долоодог, гахайг угаасны дараа шаварт буцаж хөлбөрдөг" хэмээх үнэн
сургаалт үгийн дагуу тохиолдсон аж.

Хайртууд минь, эдүтээ би хоѐр дахь захидлаа та нарт бичиж байна. Тэдгээрийн
дотор би сануулгаар та нарын чин сэтгэлийн бодол санааг сэргээж байгаа нь ариун
эш үзүүлэгчдээр урьдаас хэлүүлсэн үтс болоод танай элч нараар уламжлагдсан
Эзэн ба Аврагчийн тушаалыг та нарт сануулахын тулд юм. Юуны өмнө үүнийг
мэдэгтүн. Юу гэвээс тэрхүү эцсийн өдрүүдэд элэглэн дооглогчид өөрсдийн хүсэл
тачаалаа даган элэглэн дооглосоор ирэх болно. Мөн тэд "Түүний ирэх амлалт нь
хаана байна вэ? Эцэг өвгөдийг унтсан цагаас хойш бүх юмс бүтээлийн эхнээс
байсан шигээ хэвээрээ байна шүү дээ" хэмээнэ. Бурханы үгээр тэнгэр нь өнө эрт
оршин тогтносон бөгөөд газар нь уснаас болон усаар хэлбэржсэн болохыг тэд
санаатайгаар үл ойшоодог. Тэр үед ертөнц усан галавт автан, усаар устгагдсан аж.
Харин өнөөгийн тэнгэр болоод газар нь Түүний үгээр байгаа бөгөөд галд
зориулагдан, бурханлаг бус хүмүүсийн шүүлт ба сүйрлийн өдрийн төлөө
хадгалагдаж байна.
Харин, хайртууд минь, Эзэний хувьд, нэг өдөр нь мянган жил мэт, мянган жил нь
нэг өдөр мэт байдаг нь та нараас бүү нууцлагдаг. Эзэн удаашралыг тооцдог зарим
хүмүүсийн боддог шиг Өөрийнхөө амлалтад хойрго биш билээ. Харин ч Тэр хэнийг ч
мөхүүлэхийг хүсэлгүй, бүгдийг гэмшилд ирээсэй хэмээн хүсэн та нарт тэвчээртэй
ханддаг. Гэвч Эзэний өдөр нь хулгайч мэт ирэх болно. Тэгэхэд тэнгэр нүргэлээд
өнгөрнө. Аливаа бодисууд нь галд устгагдах бөгөөд газар болоод түүн дээрх ажлууд
нь шатаагдана. Хэрэв энэ бүхэн тийн устгагдах аваас ариун байдал ба бурханлаг
байдал дотор та нар ямар төрлийн хүмүүс байх ѐстой вэ? Бурханы өдрийн
ирэхийг хүлээж, түргэлүүл. Тэр өдөр тэнгэр шатан устаж, халуун илчинд нь бодисууд
хайлах болно. Харин Түүний амлалтын дагуу бид зөвт байдал оршдог шинэ
тэнгэр, шинэ газрыг хүлээн байна.
Тиймээс хайртууд минь, та нар эдгээрийг хүлээж буй учраас амар амгалан дотор
болон толбогүй бөгөөд гэм зэмгүйгээр Түүнд олдохыг хичээгтүн. Бидний хайрт ах
Паул өөрт нь өгөгдсөн мэргэн ухааны дагуу та нарт бичсэнчлэн бидний Эзэний
тэвчээрийг аврал хэмээн тооц. Тэрчлэн түүний бүх захидалд эдгээрийн талаар
бичсэн юм. Захидлуудад нь ойлгоход хэцүү зарим зүйлс байдаг бөгөөд харанхуй
мунхаг, туйлбаргүй хүмүүс өөрсдийгөө сүйрүүлэн Судрын бусад зүйлсийг ч
гуйвуулдаг шигээ тэдгээрийг мушгин гуйвуулдаг. Тиймээс хайртууд минь, та нар
үүнийг урьдаас мэдэж, өөрсдийгөө сэргийл. Эс тэгвэл та нар ѐс зарчимгүй хүмүүсийн
төөрөгдөлд автаж, тогтвортой байдлаа аддчих вий. Харин бидний Эзэн бөгөөд
Аврагч Есүс Христийн нигүүлсэл болон мэдлэг дотор өсөгтүн. Эдүгээ болон мөнхийн
өдөрт аль алинд нь Түүнд алдар байх болтугай. Амен.





Эхнээсээ байсан бөгөөд бидний сонсож, нүдээрээ үзэж, харж, гараараа барьж
үзсэн амийн Үгийн тухай. Тэрхүү амь нь илэрхийлэгдсэн. Эцэгтэй хамт байсан
бөгөөд бидэнд илэрхийлэгдсэн мөнх амийг бид үзсэн, мөн та нарт гэрчилж,
тунхаглаж байна. Бид үзсэн, сонссоноо та нарт мөн тунхаглаж байна. Ингэснээр та
нар бас бидэнтэй нөхөрлөх юм. Үнэхээр бидний нөхөрлөл нь Эцэг ба Түүний Хүү
Есүс Христтэй нөхөрлөх нөхөрлөл билээ. Баяр баясгалангаа гүйцэд болгоѐ
гэсэндээ бид та нарт эдгээрийг бичлээ.
Бурхан бол гэрэл, мөн Түүний дотор харанхуй огт байхгүй гэдэг нь бидний Түүнээс
сонссон мэдээ бөгөөд та нарт тунхаглаж байна. Хэрэв бид Бурхантай нөхөрлөдөг
гэж яриад, харанхуй дотор алхаж байвал, бид худал хэлж, үнэнийг үйлддэггүй ажээ.
Харин Тэр Өөрөө гэрлийн дотор байдагчлан бид гэрлийн дотор явбал, бид бие
биетэйгээ нөхөрлөж, Түүний Хүү Есүсийн цус биднийг бүх нүглээс ангижруулдаг
ажээ. Хэрэв бид нүгэлгүй гэж хэлбэл өөрсдийгөө мэхэлж байгаа бөгөөд бидний
дотор үнэн алга. Хэрэв бид нүглээ хүлээн зөвшөөрвөл Тэрээр итгэмжит, зөвт
бөгөөд бидний нүглийг уучилж, бүх лзөвт бус байдлаас биднийг цэвэрлэнэ. Хэрэв
бид нүгэл үйлдээгүй гэж хэлбэл, бид Түүнийг худалч болгож байгаа хэрэг бөгөөд
бидний дотор Түүний үг алга.

Бяцхан хүүхдүүд минь, та нарыг нүгэл бүү үйлдээсэй хэмээн би эдгээрийг та нарт
бичиж байна. Хэрэв хэн нэгэн нь нүгэл үйлдвэл, Эцэгийн өмнө бид Өмгөөлөгчтэй
агаад тэр бол зөвт Есүс Христ мөн. Тэр Өөрөө бидний нүтлийн төлөөх эвлэрүүлэл
бөгөөд зөвхөн бидний нүглийн төлөө бус, бас бүх ертөнцийн нүглийн төлөө билээ. Хэрэв бид Түүний тушаалуудыг сахивал, үүгээрээ бид Түүнийг таньснаа мэднэ. "Түүнийг би мэднэ" гэж хэлээд, Түүний тушаалуудыг сахьдаггүй нэгэн бол худалч
бөгөөд түүний дотор үнэн байхгүй. Харин Түүний үгийг сахьдаг хэний ч дотор
Бурханы хайр үнэхээр төгс болгогджээ. Үүгээрээ бид Түүний дотор байгаагаа мэднэ.
Түүний дотор оршдог гэж ярьдаг нэгэн Түүний хэрхэн явсанчлан өөрөө бас тийн
явдаг байх ѐстой.
Хайртууд минь, би та нарт шинэ тушаалыг бус, харин эхнээсээ та нарт байсан
хуучин тушаалыг бичиж байна. Энэхүү хуучин тушаал бол та нарын сонссон үг юм. Нөгөө талаар, харанхуй нь өнгөрч, жинхэнэ гэрэл хэдийнээгийгүүлж байгаа тул
Түүний болон та нарын дотор үнэн болох шинэ тушаалыг би та нарт бичиж байна. Гэрлийн дотор байдаг гэж хэлчихээд, ах дүүгээ үзэн яддаг нэгэн бол одоо хүртэл
харанхуйн дотор байгаа юм. Ах дүүгээ хайрладаг нэгэн нь гэрлийн дотор байгаа
бөгөөд түүний дотор бүдрүүлэх шалтгаан байхгүй. Харин ах дүүтээ үзэн яддаг
нэгэн бол харанхуйн дотор байгаа бөгөөд харанхуй дотор алхаж, харанхуй нүдийг нь
сохолсон тул хаашаа яваагаа ч мэддэггүй. Бяцхан хүүхдүүд ээ, нүгэл чинь Түүний
нэрийн учир уучлагдсан тул би та нарт бичиж байна. Эцгүүд ээ, эхнээсээ байсаар
байгаа Түүнийг та нар мэддэг тул би та нарт бичиж байна. Залуус аа, та нар муу
нэгнийг дийлсэн тул би та нарт бичиж байна. Нялхас аа, та нар Эцэгийг мэддэг
тул би та нарт бичсэн. Эцгүүд ээ, эхнээсээ байсаар байгаа Түүнийг та нар мэдсэн
тул би та нарт бичсэн. Залуус аа, та нар хүчтэй, Бурханы үг та нарын дотор байдаг
бөгөөд муу нэгнийг дийлсэн тул би та нарт бичсэн.
Ертөнц болон ертөнцөд байгаа зүйлсийг бүү хайрла. Хэрэв хэн нэгэн нь
ертөнцийг хайрладаг бол түүний дотор Эцэгийн хайр байхгүй. Учир нь ертөнцөд
байгаа бүхэн тухайлбал, махан биеийн хүсэл тачаал, нүдний хүсэл тачаал,
амьдралын бардам бахдал нь Эцэгээс бус, харин энэ ертөнцөөс ирдэг юм. Ертөнц хийгээд түүний хүсэл тачаал ньөнгөрнө. Харин Бурханы хүслийг үйлддэг
нэгэн нь мөнхөд оршдог.
Нялхас аа, энэ бол эцсийн цаг. Христийг эсэргүүцэгч нь ирж байна гэж та нар
сонссончлон, одоо ч гэсэн Христийг эсэргүүцэгчид олноороо гарч ирж байна. Энэ нь
эцсийн цаг гэдгийг бид үүнээс мэднэ. Тэд бидний дундаас гарсан боловч биднийх
биш. Учир нь хэрэв тэд биднийх байсан бол, тэд бидэнтэй хамт байх байсан. Харин
тэд гарсан нь тэднийг бүгд биднийх биш гэдгийг үзүүлэхийн тулд юм. Харин та
нар Ариун Нэгэнээр тослогдсон бөгөөд бүхнийг мэднэ. Та нар үнэнийг мэдэхгүй
тул би бичсэн биш, харин түүнийг мэддэг бөгөөд ямар ч худал нь үнэнээс гардаггүй
учир би та нарт бичсэн. Есүс бол Христ гэдгийг үгүйсгэдэг нэгнээс өөр хэн худалч
юм бэ? Энэ бол Христийг эсэргүүцэгч буюу Эцэг болоод Хүүг үгүйсгэгч юм. Хүүг
үгүйсгэдэг хэнд ч Эцэг байхгүй. Хүүг хүлээн зөвшөөрдөг нэгэнд нь Эцэг мөн бий. Эхнээсээ сонссон зүйл чинь та нарын дотор байг. Хэрэв эхнээсээ сонссон зүйл чинь
та нарын дотор байвал, та нар мөн Хүү болоод Эцэгийн дотор байх болно. Энэ
бол Тэр Өөрөө бидэнд амласан амлалт болох мөнх амь юм.
Та нарыг мэхлэхийг оролдож буй хүмүүсийн талаар эдгээрийг би та нарт бичсэн.
Та нарын Түүнээс авсан тосолгоо нь та нарын дотор байдаг бөгөөд өөрсдөд чинь
заах хэн нэгэн та нарт хэрэггүй. Харин Түүний тосолгоо нь танарт бүхнийг заадаг
бөгөөд тэрхүү тосолгоо нь худал биш, үнэн. Та нарт заасан ѐсоор та нар Түүний
дотор байгтун.
Бяцхан хүүхдүүд ээ, одоо та нар Түүний дотор бай. Тэгвэл Түүнийг үзэгдэх үед
бид Түүний өмнө зоригтой байж, Түүнийг ирэхэд өмнө нь ичгүүргүй байх болно. Хэрэв та нар Түүний зөвт гэдгийг мэдвэл, зөвийг үйлдэгч хүн бүр Түүнээс төрсөн
гэдгийг бас мэднэ.

Бид Бурханы хүүхдүүд гэж дуудуулахаар ямар их хайрыг Эцэг бидэнд соѐрхсоныг
хараач! Бид бол тийм юм. Иймээс ертөнц Түүнийг мэдээгүй тул биднийг мэддэггүй. Хайртууд минь, бид одоо Бурханы хүүхдүүд. Бидний ямар байх нь хараахан
үзэгдээгүй. Түүнийг үзэгдэх үед бид Түүнтэй адил болно гэдгийг мэднэ. Учир нь бид
Түүнийг яг байгаагаар нь харах болно. Түүнд ийнхүү найдаж байгаа аливаа хүн
өөрийгөө цэвэршүүлдэг. Учир нь Тэр цэвэр ажээ.
Нүгэл үйлддэг хүн бүр бас ѐс бус хэрэг үйлддэг. Нүгэл бол ѐс бус хэрэг юм. Нүглүүдийг зайлуулахын тулд Тэр үзэгдсэн гэдгийг та нар мэднэ. Түүнд ямар ч нүгэл
байхгүй. Түүний дотор байгч хэн ч нүгэл үйлддэггүй. Нүгэл үйлддэг хэн ч Түүнийг
үзээгүй, мэдээгүй. Бяцхан хүүхдүүд ээ, та нарыг хэн ч бүү мэхлэг. Зөвийг үйлдэгч
нэгэн нь Түүний зөвт байгаачлан зөвт байна. Нүгэл үйлддэг нэгэн нь диаволынх
юм. Диавол эхнээсээ нүгэл үйлдсэн. Диаволын үйлсийг устгахын тулд Бурханы Хүү
энэ зорилгын төлөө үзэгджээ. Бурханаас төрөгч ямар ч хүн нүгэл үйлддэггүй. Учир
нь Бурханы үр түүний дотор байгаа. Тэр хүн Бурханаас төрсөн тул нүгэл үйлдэж
чаддаггүй. Бурханы хүүхдүүд ба диаволын хүүхдүүд үүгээр танигддаг юм. Зөвийг
үйлддэггүй аливаа хүн Бурханых биш. Ах дүүгээ хайрладаггүй нэгэн нь ч Бурханых
биш.
Бид бие биеэ хайрлах ѐстой гэдэг нь та нарын эхнээсээ сонссон мэдээ билээ. Каин шиг биш. Тэр бол муу нэгнийх байсан бөгөөд дүүгээ алсан юм. Ямар
шалтгаанаас болж тэр түүнийг алав? Яагаад гэвэл өөрийнх нь ажил үйлс бузар муу,
дүүгийнх нь ажил үйлс зөвт байсан аж. Ах дүү нар аа, хэрэв ертөнц та нарыг үзэн
ядвал бүү гайх. Бид ах дүүсээ хайрладаг учраас үхлээс амь уруу шилжсэнээ
мэднэ. Үл хайрлагч нь үхлийн дотор байна. Ах дүүгээ үзэн яддаг нэг нь алуурчин
мөн. Ямар ч алуурчны дотор мөнх амь байдаггүйг та нар мэднэ. Бидний төлөө
Тэр Өөрийн амиа өгсөн тул, үүгээр бид хайрыг мэднэ. Бид ч ах дүүсийнхээ төлөө
амиа өгөх ѐстой. Дэлхийн эд хөрөнгөтэй хэн нэгэн нь өөрийн ах дүүгийн хэрэгцээ,
гачигдлыг хараад түүнд туслах сэтгэл үл гаргавал, түүний дотор Бурханы хайр
хэрхэн байх билээ? Бяцхан хүүхдүүд ээ, бид үг хэлээр бус, харин ажил үйлс,
үнэнээр хайрлацгаая.
Үүгээр бид үнэнийх болохоо мэдэж, Түүний өмнө зүрхээ бататгах болно. Зүрх
маань биднийг яллах ямар ч зуйлд тэгэх болно. Учир нь Бурхан бидний зүрхнээс
агуу бөгөөд бүх юмсыг мэддэг. Хайртууд минь, хэрэв зүрх маань биднийг
яллахгүй бол бид Бурханы өмнө зоригтой байж, гуйсан болгоноо Түүнээс хүлээн
авна. Учир нь бид Түүний тушаалуудыг сахьж, Түүний мэлмийд тааламжтай зүйлсийг
үйлддэг билээ. Бид Түүний Хүү Есүс Христийн нэрд итгэж, Түүний бидэнд
тушаасан ѐсоор бие биеэ хайрлах нь Түүний тушаал юм. Түүний тушаалуудыг
сахигч нь Түүний дотор байж, Тэр түүний дотор байна. Бидний дотор Тэр байгааг
Түүний бидэнд өгсөн Сүнсээр дамжуулан бид үүгээр мэддэг.

Хайртууд минь, сүнс болгонд бүү итгэ. Харин тэднийг Бурханаас ирсэн эсэхийг
мэдэхийн тулд сүнснүүдийг шалга. Учир нь олон хуурамч эш үзүүлэгчид дэлхийд
гарсан байна. Бурханы Сүнсийг та нар үүтээр мэднэ. Есүс Христ махан биеэр
ирснийг хүлээн зөвшөөрөгч сүнс бүр Бурханаас ирсэн бөгөөд Есүсийг хүлээн
зөвшөөрдөггүй сүнс бүр Бурханаас ирээгүй. Энэ бол Христийг эсэргүүцэгчийнх
бөгөөд та нар түүнийг ирж байна гэдгийг сонссон ба тэр эдүгээ дэлхийд хэдийнээ
байж байна. Бяцхан хүүхдүүд ээ, та нар Бурханых бөгөөд тэднийг дийлсэн. Учир нь
та нарын дотор байгаа Тэр бол дэлхийд байгч нэгнээс агуу. Тэд бол ертөнцийнх.
Тиймээс тэд ертөнцөөс мэт ярьдаг. Ертөнц тэднийг сонсдог. Бид бол Бурханых.
Бурханыг мэддэг хүн биднийг сонсдог. Бурханых биш хүн биднийг сонсдоггүй. Үүгээр
бид үнэний сүнс ба мэхлэлийн сүнсийг мэднэ.
Хайртууд минь, бие биеэ хайрлацгаая. Учир нь хайр бол Бурханаас ирдэг.
Хайрладаг хүн бүр Бурханаас төрсөн бөгөөд Бурханыг мэддэг юм. Хайрладаггүй
нэгэн нь Бурханыг мэддэггүй. Учир нь Бурхан бол хайр билээ. Бурхан Өөрийнхөө
цорын ганц Хүүг ертөнцөд илгээсэн нь Түүгээр дамжуулан биднийг амьд байлгахын
тудд юм. Үүгээр Бурханы хайр бидэнд илэрхийлэгдсэн юм. Бид Бурханыг
хайрласан бус, харин Тэр биднийг хайрлаж, бидний нүглийн төлөө Хүүгээ
эвлэрүүлэл болгон илгээсэн билээ. Үүнд хайр байгаа юм. Хайртууд минь, хэрэв
Бурхан биднийг ийнхүү хайрласан бол бид ч бие биеэ хайрлах ѐстой. Хэн ч, хэзээ
ч Бурханыг хараагүй. Хэрэв бид бие биеэ хайрлавал, Бурхан бидний дотор байж,
Түүний хайр бидний дотор бүрэн төгс болно.
Тэр Өөрийнхөө Сүнсийг бидэнд өгсөн учир бид Түүний дотор, Тэр бидний дотор
буйг бид үүгээр мэднэ. Эцэг нь Хүүгээ ертөнцийн Аврагч болгон илгээснийг бид
үзсэн бөгөөд гэрчилж байна. Есүс бол Бурханы Хүү гэж хүлээн зөвшөөрдөг хэний
ч дотор Бурхан байж, тэр Бурханы дотор байна. Бурханы биднийгхайрладаг
хайрыг нь бид мэдэж, итгэдэг.
Бурхан бол хайр мөн. Хайрын дотор байгч нэгэн нь Бурханы дотор байж, Бурхан
түүний дотор байна. Үүгээр шүүлтийн өдөрт биднийг зоригтой байлгахын тулд
хайр нь бидний дунд төгс болов. Учир нь бид энэ ертөнцөд Түүн шиг байдаг. Хайрын дотор айдас байдаггуй. Харин төгс хайр нь айдсыг хөөн зайлуулна. Учир нь
айдаст ял байдаг. Айдаг нэгэн бол хайрын дотор төгс болгогдоогүй байна. Эхлээд
Тэр биднийг хайрласан тул бид хайрладаг юм. Хэрэв хэн нэгэн нь "Би Бурханыг
хайрладаг" гэж хэлчихээд, ах дүүгээ үзэн яддаг бол, тэр хүн худалч. Учир нь харж
байгаа ах дүүгээ хайрладаггүй нэгэн, хараагүй Бурханыг хайрлаж чадахгүй шүү дээ.
Бурханыг хайрладаг нэгэн нь мөн ах дүүгээ хайрлах ѐстой. Бид энэ тушаалыг
Түүнээс авсан билээ.

Есүс бол Христ мөн гэдэгт итгэдэг бүхэн Бурханаар төрөгсөд болой. Эцэгийг
хайрладаг хэн боловч Түүгээр төрөгсдийг ч хайрладаг. Бид Бурханыг хайрлаж,
Түүний тушаалуудыг сахьж байгаа цагт Бурханы хүүхдүүдийг хайрладаг гэдгээ бид
үүгээр мэднэ. Түүний тушаалуудыг сахих нь Бурханы хайр мөн. Түүний тушаалууд
нь хүнд дарамт биш билээ. Бурханаар төрсөн бүхэн ертөнцийг ялдаг. Ертөнцийг
дийлсэн ялалт нь бидний итгэл болой. Есүс бол Бурханы Хүү мөн гэжитгэдэг
хүнээс өөр хэн ертөнцийг ялагч байх вэ?
Энэ бол ус ба цусаар ирсэн нэгэн буюу Есүс Христ юм. Тэр зөвхөн усаар биш,
харин ус ба цусаар ирсэн. Гэрчлэгч нь Сүнс юм. Учир нь Сүнс бол үнэн мөн. Гэрчлэгч нь гурав бөгөөд Сүнс, ус болон цус юм. Энэ гурав нь нэг болой. Хэрэв
бид хүний гэрчлэлийг хүлээн авдаг бол, Бурханы гэрчлэл нь илүү агуу юм. Учир нь
энэ бол Хүүгийнхээ тухай гэрчилсэн Бурханы гэрчлэл мөн. Бурханы Хүүд итгэдэг
нэгэн нь дотроо гэрчлэлтэй. Бурханд итгэдэггүй хүн Түүнийг худалч болгож байна.
Учир нь Хүүтийнхээ тухай гэрчилсэн Бурханы гэрчлэлд тэр итгэсэнгүй. Гэрчлэл нь
энэ байна. Бурхан бидэнд мөнх амийг өгсөн бөгөөд энэхүү амь нь Түүний Хүүтийн
дотор байна. Хүүтэй хүнд амь бий. Бурханы Хүү байхгүй хүнд амь байхгүй.
Та нар мөнх амьтай гэдгээ мэдээсэй гэсэндээ би Бурханы Хүүгийн нэрд итгэдэг та
нарт эдгээр зүйлийг бичсэн. Хэрэв бид Түүний хүслийн дагуу юуг ч гуйвал, Тэр
биднийг сонсдог гэдэг нь Түүний өмнө бидэнд байгаа итгэл зориг юм. Бид юуг ч
гуйсан, Тэр биднийг сонсоно гэдгийг бид мэдвэл, бид Түүнээс гуйснаа авсан болохыг
мэднэ.
Хэрэв хэн нэг нь үхэлд хүргэхгүй нүгэл үйлдэж байгаа ах дүүгээ харвал, залбиран
гуй. Тэгвэл үхэлд хүргэхгүй нүгэл үйлдэгсдэд амийг Тэр өгнө. Үхэлд хүргэх нүтэл гэж
бий. Үүний төлөө залбир гэж би хэлэхгүй. Зөвт бус байдал нь бүгдээрээ нүгэл
мөн. Үхэлд хүргэхгүй нүгэл гэж бий.
Бурханаар төрсөн хэн боловч нүгэл үйлддэггүйг бид мэднэ. Харин Бурханаар
төрсөн Тэрээр түүнийг хамгаалдаг бөгөөд муу нэгэн түүнд хүрэхгүй. Бид
Бурханых, харин бүх ертөнц нь муунэгний дотор байдгийг мэднэ. Бурханы Хүү
ирээд, бидэнд үнэн Нэгэнийг мэдүүлэхийн тулд ухааныг өгснийг бид мэднэ. Бид
тэрхүү үнэн Нэгэн болох Түүний Хүү Есүс Христийн дотор байна. Тэр бол үнэн
Бурхан бөгөөд мөнх амь билээ. Бяцхан хүүхдүүд ээ, та нар шүтээнүүдээс
өөрсдийгөө хамгаалагтун.





Ахлагчаас сонгогдсон эзэгтэй болоод түүний хүүхдүүдэд: Миний, зөвхөн миний
биш, бас үнэнийг мэддэг бүгдийн та нарыг үнэн дотор хайрладаг нь бидний дотор
байгаа бөгөөд бидэнтэй үүрд хамт байх үнэний төлөө юм. Эцэг Бурхан ба Эцэгийн
Хүү Есүс Христээс ирсэн нигүүлсэл, өршөөл, амар тайван нь үнэн хийгээд хайрын
дотор бидэнтэй хамт байх болно.
Эцэгээс бид тушаал хүлээн авсан шиг таны хүүхдүүдийн зарим нь үнэний дотор
явж буйг мэдсэндээ би их баярласан. Эзэгтэй, бие биеэ хайрлахыг эдүгээ би
танаас гуйж байна. Үүнийг шинэ тушаал болгон танд бичиж байгаа бус, харин
эхнээсээ энэ нь бидэнд байсан билээ. Бид Түүний тушаалуудын дагуу явцгаая. Энэ
бол хайр билээ. Та нар эхнээсээ сонссончлон түүний дотор явах нь тушаал юм. Олон мэхлэгчид ертөнцөд орж ирсэн. Тэд ЕсүсХристийг махан биеэр ирснийг хүлээн
зөвшөөрдөггүй ажээ. Энэ бол мэхлэгч бөгөөд Христийг эсэргүүцэгч мөн. Та нар
бидний гүйцэлдүүлснийг алдалгүй, харин дүүрэн шагналыг хүлээн авахын тулд
өөрсдийгөө хяна. Хэтэрч, Христийн сургаал дотор байдаггүй хэнд ч Бурхан
байхгүй. Сургаал дотор байгч нэгэнд Эцэг ч, Хүүч байна. Хэрэв хэн нэгэн нь та
нар уруу ирэхдээ энэ сургаалыг авчрахгүй бол, түүнийг гэртээ бүү оруул. Түүнтэй
мэндэлж болохгүй. Түүнтэй мэндэлж буй хүн нь түүний бузар үйлсэд оролцож
байгаа хэрэг юм.
Та нарт бичмээр зүйл надад олон байгаа ч би цаас янтай нийлүүлэхийг хүсэлгүй,
харин та нар уруу очиж, нүүр нүүрээрээ ярилцана гэдэгт найдаж байна. Ингэснээр
бидний баяр хөөр дүүрэн болно. Таны сонгогдсон эгч дүүгийн чинь хүүхдүүд, танд
мэнд хүргэж байна.





Ахлагчаас үнэн дотор миний хайрладаг хайрт Гайост: Хайрт минь, сэтгэл тань
амжилттай байгаагийн адил аливаа үйлс тань амжилт олж, эрүүл энх байгаасай
хэмээн би залбирч байна. Ах дүү нар ирж, чиний үнэнийг буюу чамайг үнэний
дотор хэрхэн явж буйг гэрчилсэнд би маш их баярласан. Миний хүүхдүүд үнэн
дотор явж байгааг сонсохоос илүү эрхэм баяр баясгалан надад байхгүй билээ.
Хайрт минь, чи ах дүүгийнхээ төлөө, ялангуяа харь хүмүүсийн төлөө аливааг
хийхдээ итгэмжтэй зүтгэж байгаа юм байна. Чиний хайрын тухай тэд чуулганы
өмнө гэрчилсэн юм. Бурханд зохистой байдлаар тэднийг аян замд нь үдэж байвал чи
сайн байх болно. Учир нь тэд Харь үндэстнүүдээс юуг ч авалгүй Нэрийн төлөө
явцгаасан билээ. Тиймээс тэдэн шиг хүмүүсийг бид дэмжих ѐстой. Тэгснээр бид
үнэний хамтран зүтгэгч болох билээ.
Би зарим нэг зүйлийг чуулганд бичсэн. Харин тэдний дунд тэргүүн болохыг дурлагч
Диотреф биднийг хүлээж авахгүй байгаа юм. Иймээс хэрэв би очвол, түүний
хийдэг үйл хэргийг нь сануулна. Юу гэвэл, тэр биднийг балмад үгсээр зүй бусаар
буруутгасан юм. Үүгээр ч сэтгэл ханахгүй, тэр ах дүү нараа хүлээн авдаггүй бөгөөд
хүлээн авахыг хүсэгчдийг хориглон, чуулганаас хөөж байна.
Хайрт минь, мууг биш, харин сайныг дуурай. Сайныг үйлдэгч нь Бурханых. Мууг
үйлдэгч нь Бурханыг хараагүй юм. Деметр хүн бүрээс болон үнэнээс өөрөөс нь
гэрчлэлийг хүлээн авчээ. Бид ч бас гэрчилнэ. Бидний гэрчлэл үнэн гэдгийг чи мэднэ.
Бичих зүйл надад олон байгаа боловч би бийр янтай нийлүүлэн чамд бичихийг
хүсэхгүй байна. Харин чамтай удахгүй уулзана гэдэгтээ найдаж байна. Бид нүүр
нүүрээрээ учран ярилцах болно. Амар тайван нь чамд байг. Чамд анд нөхөд чинь
мэнд хүргэж байна. Анд нөхдөд нэрээр нь мэнд хүргээрэй.





Есүс Христийн боол бөгөөд Иаковын дүү Иудагаас дуудагдсан, Эцэг Бурханд
хайрлагдсан, Есүс Христийн төлөө хамгаалагдсан та нарт: Өршөөл, амар тайван,
хайр нь та нарт арвижих болтугай.
Хайртууд аа, би та нарт бидний нийтлэг авралын тухай бичье хэмээн бүхий л
хичээл зүтгэл гаргаж байхдаа, ариун хүмүүст нэгэнт бүрмөсөн тушаагдсан итгэлийн
төлөө тэмцэхийг ятган бичих нь шаардлагатай юм хэмээн бодлоо. Учир нь урьдаас
ял шийтгэлийнх нь тухай бичигдсэн хэсэг хүмүүс сэм шургалан орж ирсэн бөгөөд тэд
бидний Бурханы нигүүлслийг садар самуун болгон гажуудуулж, бидний цорын ганц
Эзэгнэгч ба Эзэн Есүс Христийг үгүйсгэдэг.
Хэдийгээр та нар энэ бүхнийг нэгэнт мэддэг ч гэсэн би одоо та нарт дахин
сануулахыг хүсэж байна. Юу гэвэл, Эзэн Египетийн нутгаас ард түмнийг аварсны
дараа итгээгүй хүмүүсийг устгасан юм. Эрх мэдэл бүхий байр сууриа сахилгүй,
харин ч орон байраа орхин одсон тэнгэр элч нарыг Тэрээр агуу их өдрийн шүүлт
болтол мөнхөд хүлээстэй нь харанхуйд хорьжээ. Үүнчлэн Содом, Гоморра болоод
эргэн тойрных нь хотууд эдгээрийн нэгэн адилзавхайралд автагдан, өөр гаж махан
биеийн араас явсан тул мөнхийн галын шийтгэлд өртөхийн жишээ болдог юм.
Гэсэн хэдий ч ийм замаар тэдгээр хүмүүс зүүд мөрөөдлөөрөө махан биеийг
бузарлаж, эрх мэдлийг эсэргүүцэн, тэнгэрлэг сүр жавхланг доромжилдог аж. Харин
тэргүүн тэнгэр элч Михаел диаволтай сөргөлдөж Мосегийн биеийн талаар
маргалдахдаа түүний эсрэг доромжлолын шүүлт явуулахыг үл зүрхлэн харин "Эзэн
чамайг буруушааг" гэж хэлжээ. Харин эдгээр хүмүүс нь өөрсдийн ойлгодоггүй
зүйлсийг доромжлон гутаадаг бөгөөд харин ухаангүй адгуус шиг төрөлх зөнгөөр
мэдэж авдаг юмсаар өөрсдийгөө ялзруулдаг ажээ. Тэд золгүй еэ! Учир нь тэд
Каины замаар замнаж, шан харамжийн төлөө Балаамын алдаа төөрөгдөлд
өөрсдийгөө тушаасан бөгөөд Корегийн тэрслэлтийн дотор мөхсөн. Эдгээр хүмүүс
бол та нарын хайрын зоогонд далдлагдсан бул чулуу бөгөөд айж эмээлгүйгээр та
нартай хамт зооглон байхдаа өөрсдийгөө л борлуулдаг. Тэд бол салхинд туугдах
хургүй үүл, үндсээрээ сугалагдсан хоѐр дахиа үхсэн үр жимсгүй намрын мод бөгөөд
өөрсдийнхөө шившгийг далайн хөөс шиг хөөсрүүлэн хаялах тэнгисийн догшин
давалгаа, хэрэн тэнүүчлэгч одод мөн. Түнэр харанхуй нь тэдний төлөө уүрд
хадгалагдсан юм.
Адамын долоо дахь үе Енох тэдний тухай мөн эш үзүүлэн, "Харагтун. Эзэн мянга
мянган ариун нэгэнтэйгээ ирэв. Энэ нь бүгдийн дээр шүүх ажиллагаа явуулж, бүх
бурханлаг бусчуудыг бурханлаг бус замаар үйлдсэн бүх бурханлаг бус үйлсээр нь
болон бурханлаг бус нүгэлтнүүдийн Түүний эсрэг ярьсан бүх хатуу үгсээр нь
буруутгахын тулд юм" гэжээ. Тэд бол дургүйцэн бувтнагсад бөгөөд өө сэв хайн,
хүсэл тачаалын хойноос явдаг юм. Тэдний ам нь бардамнан сайрхаж, ашиг харан
бусдыг зусарддаг аж.
Хайртууд минь, бидний Эзэн Есүс Христийн элч нараар урьдаас хэлүүлсэн үгсийг
та нар санадаг байх ѐстой. Юу гэвэл, тэд та нарт "Өөрсдийн бурханлаг бус хүсэл
тачаалаа дагадаг элэглэн дооглогчид эцсийн үед гарч ирнэ"гэж хэлж байсан. Энэ
хүмүүс хагарал гаргадаг бөгөөд зөвхөн зөнгөөрөө байдаг. Тэдэнд Сүнс алга. Хайртууд минь, харин та нар хамгийн ариун итгэл дээрээ өөрсдийгөө сүндэрлүүлж,
Ариун Сүнсээр залбиран мөнх аминд хүргэх бидний Эзэн Есүс Христийн
өршөөлийг хүлээн Бурханы хайран дотор өөрсдийгөө сахь. Эргэлзэгсдэд
өршөөнгүй байгтун. Бусдыг галаас суга татан гаргаж авар. Махан биеэр
бузарлагдсан хувцсыг нь хүртэл жигшин, заримд нь эмээнгүйгээр өршөөнгүй ханд.
Та нарыг бүдрэхээс хамгаалж, Өөрийнхөө алдрын оршихуйд үлэмжийн баяр
хөөртэйгөөр, гэм зэмгүйгээр зогсоож чадах Түүнд, бидний Аврагч болох цорын
ганц Бурханд, бидний Эзэн Есүс Христээр алдар суу, сүр жавхлан, ноѐрхол, эрх
мэдэл нь бүх цагаас өмнө, эдүгээ болоод мөнхөд байх болтугай. Амен.





Удахгүй болох ѐстой юмсыг Өөрийн боолууддаа үзүүлэхийн тулд Бурханы Түүнд
өгсөн Есүс Христийн илчлэлт. Тэр тэнгэр элчээ илгээж Өөрийн боол Иоханд үүнийг
мэдүүлжээ. Иохан нь Бурханы үт болон Есүс Христийн гэрчлэлийг төдийгүй өөрийн
үзсэн бүхнээ гэрчилсэн болой. Энэхүү эш үзүүллэгийн үгсийг уншигч болон
сонсоод, үүнд бичигдсэн зүйлсийг сахигчид нь ерөөлтэй еэ! Учир нь цаг ойрхон
байна.
Иоханаас Ази дахь долоон чуулганд: Байгаа болон байсан, мөн хожим ирэх
Түүнээс болон Түүний сэнтийний өмнө байх долоон сүнснээс, мөн итгэмжит гэрч ба
үхэгсдээс анх төрсөн бөгөөд газрын хаадын захирагч Есүс Христээс нигүүлсэл ба
амар тайван нь та нарт байх болтутай.
Биднийг хайрладаг бөгөөд Өөрийнхөө цусаар биднийг нүглээс минь чөлөөлж, биднийг хаанчлал болоод Бурхан ба Өөрийн Эцэгийн төлөөх тахилч нар болгосон
Түүнд үеэс үед алдар хийгээд ноѐрхол нь байх болтугай. Амен. Харагтун, Тэр
үүлсийн хамт ирэх бөгөөд нүд бүр Түүнийг харна. Тэр байтугай Түүнийг жадалсан
хүмүүс ч харна. Дэлхийн бүх овгууд Түүнээс болж гашуудах болно. Тийм ээ, Амен.
— Би бол байгаа болон байсан, мөн хожим ирэх Төгс хүчит Альфа ба Омега гэж
Эзэн Бурхан айлдаж байна.
Есүс доторх гай зовлон, хаанчлал, тэвчээрийг хамтран хуваалцагч ба ах дүү чинь
болох Иохан би Бурханы үг болон Есүсийн гэрчлэлээс болж Патм хэмээх арал дээр
байв. Эзэний өдөр би Сүнс дотор байсан бөгөөд ард маань бүрээн дуу мэт чанга
дуу гарах нь сонсогдож,
— Чи юу харснаа хуйлмал номд бичиж Ефес, Смирна, Пергам, Туатейр, Сардей,
Филаделфи, Лаодикт буй долоон чуулгануудад илгээ гэв.
Надтай ярьж байсан дуут үзэхээр би эргэн хартал долоон алтан дэнлүүний
суурийг харлаа. Дэнлүүний сууриудын дунд, хөлдөө хүрсэн урт дээл өмссөн,
цээжээрээ алтан бүс бүсэлсэн Хүний Хүү шиг Нэгэн байлаа. Түүний толгой, үс нь
цагаан ноос мэт, цас мэт цав цагаан бөгөөд нүд нь галын дөл мэт, хөл нь зууханд
улайсгаад өнгөлсөн хүрэл мэт, дуу хоолой нь их усны шуугиан мэт байлаа. Тэр
баруун мутартаа долоон од барьжээ. Түүний амнаас хоѐр талдаа хурц иртэй илд
цухуйх бөгөөд нүүр нь өөрийн хүчээр гэрэлтэх нар мэт байлаа.
Би Түүнийг хармагцаа үхсэн хүн шиг хөлд нь уналаа. Тэр баруун мутраа над дээр
тавьж
— Бүү ай. Би бол эхэн ба эцэс бөгөөд амьд Нэгэн мөн. Би үхсэн байсан. Харагтун,
Би үеийн үед амьд байна. Надад үхэл ба Үхэгсдийн орны түлхүүр бий. Тиймээс чи
юу харснаа, юу байгааг болон эдгээрийн дараа юу тохиолдохыг бичигтүн. Чиний
харсан Миний баруун мутарт буй долоон од болоод долоон алтан дэнлүүний
суурийн нууцын тухайд, долоон од нь долоон чуулганы тэнгэр элч нар бөгөөд долоон
дэнлүүний суурь нь долоон чуулган юм.

Ефес дэх чуулганы тэнгэр элчид бичигтүн.
"Баруун мутартаа долоон одыг баригч Нэгэн, долоон алтан дэнлүүний суурийн дунд
алхагч Нэгэн үүнийг айлдаж байна. "Би чиний ажил үйлс, нөр хөдөлмөр, тэвчээрийг
чинь болон муу хүмүүсийг тэсвэрлэж чадаагүйг болон өөрсдийгөө элч нар хэмээдэг
атлаа, чухамдаа элч биш хүмүүсийг шалгаж, хуурамч хүмүүс байсныг нь илчилснийг
чинь мэднэ. Чи тэвчээртэй байж, Миний нэрийн төлөө хүлцэн тэвчиж, цуцаагүй. Харин Надад чиний эсрэг зүйл байна. Юу гэвэл чи анхны хайраа орхижээ. Тиймээс
чи хаанаас унаснаа санаж гэмш. Чи анх хийж байсан үйлсээ үйлд. Хэрэв чи
гэмшихгүй бол, Би чам уруу очиж, дэнлүүний чинь суурийг байрнаас нь зайлуулах
болно. Гэвч чамд сайн юм бий. Юугэвэл Миний үзэн яддаг николайчуудын үйлсийг
чи ч мөн үзэн яддаг. Чуулгануудад Сүнс юу айлддагийг чихтэй нэгэн нь сонсогтун.
Бурханы диваажинд буй амийн модноос идэхийг Би ялагч нэгэнд соѐрхоно»".
Смирна дахь чуулганы тэнгэр элчид бичигтүн.
"Үхсэн бөгөөд амилсан эхэн ба эцэс үүнийг айлдаж байна. «Би чиний зовлон
шаналал, ядуу байдлыг (гэвч чи баян) болон өөрсдийгөө иудейчүүд хэмээгчдээр
доромжлогддогийг чинь мэднэ. Харин тэд иудейчүүд биш бөгөөд Сатаны синагог юм.
Эдлэх гэж буй зовлонгоосоо бүү ай. Үзэгтүн, диавол та нарыг сорихын тулд та
нараас заримыг чинь шоронд хаях гэж байна. Та нарт арван өдөр гай зовлон учрах
болно. Үхэл хүртэл итгэмжтэй бай. Тэгээд Би чамд амийн титмийг өгнө. Чуулгануудад Сүнс юу айлддагийг чихтэй нэгэн нь сонсогтун. Ялагч нь хоѐр дахь
үхлээр хохирохгүй»".
Пергам дахь чуулганы тэнгэр элчид бичигтүн.
"Хоѐр талдаа хурц ирт илдтэй Нэгэн үүнийг айддаж байна. «Би чиний хаана
нутагладгийг болон тэнд чинь Сатаны сэнтий байдгийг мэднэ. Чи Миний нэрийг бат
сахьдаг бөгөөд Миний итгэлийг үтүйсгээгүй, бүр Сатаны нутагладаг газарт, та нарын
дунд алагдсан Миний гэрч, Миний итгэлт нэгэн болох Антипын өдрүүдийн үед ч
үтүйсгээгүй билээ. Харин чиний эсрэг хэдэн зүйлНадад байна. Яагаад гэвэл
чиний тэнд Балаамын сургаалыг сахигчид байдаг. Балаам нь Израилийн хөвгүүдийн
өмнө бүдрүүлэх саад тавиулах гэж, шүтээнүүдэд тахисан юмсыг идүүлж, садар
самууныг үйлдүүлэх гэж Балакийг сургасаар байсан. Тэрчлэн үүний адилаар
николайчуудын сургаалыг сахигчид ч чамд бий. Тиймээс гэмшигтүн. Эс бөгөөс Би
чам уруу даруй очиж, амныхаа илдээр тэдэнтэй тулалдах болно. Чуулгануудад
Сүнс юу айлддагийг чихтэй нэгэн нь сонсогтун. Ялагчид Би нууцалсан маннагаас
өгнө. Би түүнд цагаан чулуу болон түүнийг хүлээн авагчаас өөр хэн ч мэдэхгүй
чулуун дээр бичигдсэн шинэ нэр өгнө»".
Туатейр дахь чуулганы тэнгэр элчид бичигтүн.
"Галын дөл мэт нүдтэй, өнгөлсөн хүрэл мэт хөлтэй, Бурханы Хүү үүнийг айлдаж
байна. «Би чиний ажил үйлс, хайр, итгэл, үйлчлэл, тэвчээрийг болон эцсийн ажил
үйл чинь эхнийхээсээ агуу гэдгийг мэднэ. Гэвч чиний эсрэг зүйл Надад байна. Юу
гэвэл өөрийгөө эш үзүүлэгч хэмээн нэрлэдэг Иезебел гэгч эмэгтэйд Миний
боолуудыг сурган, төөрөлдүүлэхийг чи зөвшөөрсөн. Тэгснээр тэд садар самуун
үйлдэн, шүтээнүүдэд өргөсөн юмсыг иддэг ажээ. Би тэр эмэгтэйд гэмших хугацаа
өгсөн. Харин тэр садар самуун үйлдсэндээ гэмшихийг хүсдэггүй. Харагтун, Би
түүнийг орон дээр хаяна. Хэрэв тэд тэр эмэгтэйн үйлдэлд гэмшихгүй бол, туүнтэй
завхайрагчдыг үлэмж гай зовлонд унагана. Түүний хүүхдүүдийг Би үхлээр
хөнөөнө. Би бол оюун санааг хийгээд зүрхийг Нягтлагч гэдгийг бүх чуулганууд мэдэх
болно. Би та нарын хүн нэг бүрд үйлсийнх нь дагуу өгнө. Харин энэ сургаалыг
сахьдаггүй, өөрсдийнх нь нэрлэдгээр Сатаны гүн юмсыг мэддэггүй, Туатейр дахь
бусад хүмүүс болох та нарт Би хэлье. Би та нарын дээр өөр дарамт тавихгүй. Гагцхүү юу байгаагаа Намайг очтол бат сахь. Ялагч ба Миний үйл хэргийг эцэс
хүртэл хамгаалдаг хүнд Би үндэстнүүдийг захирах эрх мэдлийг өгнө. Би Эцэгээсээ
эрх мэдлийг хүлээн авсан. Үүнчлэн тэр хүн шавар сав суулгануудыг хага цохих адил
тэднийг төмөр таягаар захирах болно. Би түүнд үүрийн цолмонг өгнө. Чуулгануудад Сүнс юу айлддагийг чихтэй нэгэн нь сонсогтун»".

Сардей дахь чуулганы тэнгэр элчид бичигтүн.
"Бурханы долоон Сүнс ба долоон одтой Тэр үүнийг айлдаж байна. «Би чиний
үйлсийг, чиний амьд гэдэг нэртэй боловч үхдэл гэдгийг чинь мэднэ. Сэрэгтүн, үхэх
гэж байсан үлдсэн юмсаа тэнхрүүл. Учир нь Миний Бурханы өмнө чиний үйлс
гүйцэлдснийг Би олсонгүй. Тиймээс чи юу хүлээн авсан болон сонссоноо сана.
Түүнийг сахь, гэмш. Хэрэв чи сэрэхгүй бол Би хулгайч мэт очно. Ямар цагт Миний
чам дээр очихийг чи мэдэхгүй. Гэвч хувцсаа хиртүүлээгүй цөөн хүн Сардейд чамд
бий. Тэд Надтай хамт цагаан хувцастай алхах болно. Яагаад гэвэл тэд зохистой
хүмүүс мөн. Энэ мэт ялагч нь цагаан хувцас өмсөнө. Би түүний нэрийг амийн
номоос баллахгүй. Би Өөрийнхөө Эцэгийн өмнө болоод Түүний тэнгэр элч нарын
өмнө түүний нэрийг хүлээн зөвшөөрнө. Чуулгануудад Сүнс юу айлддагийг чихтэй
нэгэн нь сонсогтун»".
Филаделфи дахь чуулганы тэнгэр элчид бичигтүн.
"Нээхэд нь хэн ч хаахгүй, хаахад нь хэн ч нээхгүй, Давидын түлхүүртэй, үнэн бөгөөд
ариун Нэгэн үүнийг айлдаж байна. «Би чиний үйлсийг мэднэ. Харагтун, хэн ч хааж
үл чадах нээлттэй хаалгыг Би чиний өмнө тавьсан. Юу гэвэл чиний хүч бага бөгөөд
чи Миний үгийг сахьж, Миний нэрийг үгүйсгээгүй билээ. Үзэгтүн, Иудей биш атлаа
өөрсдийгөө Иудей хэмээн худал яригч Сатаны синагогийн хүмүүсийг Би ирүүлж,
хөлийн чинь өмнө бөхийлгөж, Миний чамайг хайрласан гэдгийг мэдүүлнэ. Миний
тэвчээрийн үгийг чи сахьсан учраас Би бас чамайг сорилтын цагаас буюу газар дээр
нутаглагсдыг сорихын тулд ирэх гэж буй тэр цагаас хамгаалах болно. Би удахгүй
очно. Хэнд ч титмээ алдахгүйн тулд өөрт байгаагаа бат сахь. Би ялагчийг Өөрийн
Бурханы сүм дэх багана болгоно. Тэр цаашид тэндээс гарахгүй. Би түүн дээр Өөрийн
Бурханы нэр, тэнгэрээс Миний Бурханаас буун ирэхшинэ Иерусалим буюу Өөрийн
Бурханы хотын нэр, Өөрийн шинэ нэрээ бичнэ. Чуулгануудад Сүнс юу айлддагийг
чихтэй нэгэн нь сонсогтун»".
Лаодик дахь чуулганы тэнгэр элчид бичигтүн.
"Амен, итгэмжит бөгөөд үнэн Гэрч болох Бурханы бүтээлийн Анхдагч нь үүнийг
айлдаж байна. «Би чиний үйлсийг, хүйтэн ч биш, халуун ч биш гэдгийг чинь
мэднэ. Чамайг хүйтэн юм уу, эсвэл халуун байгаасай гэж Би хүсэж байна. Тийнхүү
чи халуун ч биш, хүйтэн ч биш, бүлээвтэр тул Би чамайг амнаасаа бөөлжиж гаргана.
Яагаад гэвэл чи "Би баян. Баяжсан тул дутах зүйл ер байхгүй" гэдэг. Чи
өөрийнхөө хөөрхийлөлтэй, өрөвдмөөр, ядуу, сохор, нүцгэн байгааг мэдэхгүй байна.
Баян болохын тулд галд цэвэршүүлсэн алт, өөрийгөө хувцаслахын тулд болон
нүцгэн байдлын чинь ичгүүр ил болчихгүйн тулд цагаан хувцас, харахын тулд нүдээ
тослох нүдний тосыг Надаас худалдан ав гэж Би чамд зөвлөө. Би хайрладаг
хүмүүсээ зэмлэдэг, сахилгажуулдаг юм. Тиймээс зүтгэлтэй бай, гэмш. Харагтун,
Би үүдэн дээр зогсоод тогшиж байна. Хэрэв хэн нэгэн нь Миний дуут сонсоод
хаалгаа нээвэл, Би түүний дотор орж, түүнтэй хамт, тэр Надтай хамт хооллоно. Би ялж, Эцэгийнхээ хамт Түүний сэнтийнд заларсны адил Надтай хамт Миний
сэнтийнд залрахыг ялагчид соѐрхоно. Чуулгануудад Сүнс юу айлддагииг чихтэи
нэгэн нь сонсогтун»" гэв.

Үүний дараа би тэнгэрт нээлттэй хаалгыг харав. Анх надтай ярьсан бүрээн дуу
мэт сонсогдсон тэр дуу
— Наашаа гараад ир. Үүний дараа юу тохиолдох ѐстойг Би чамд үзүүлье гэлээ. Тэр даруй би Сүнс дотор байв. Харагтун, Тэнгэрт сэнтий байсан бөгөөд сэнтийнд
залрагч Нэгэн байв. Залрагч нь хаш чулуу ба молор эрдэнэ мэт дүртэй ажээ.
Сэнтийг нь маргад эрдэнэ мэт үзэгдэх солонго хүрээлжээ. Сэнтийний эргэн
тойронд хорин дөрвөн сэнтий байх бөгөөд цагаан хувцас өмссөн, толгойдоо алтан
титэмтэй хорин дөрвөн ахлагчид мөнөөх сэнтийнүүдэд сууж байв. Сэнтийнээс
аянгын гялбаа, нижигнээн, тэнгэрийн дуун гарав. Бурханы долоон Сүнс болох
долоон дэнлүү сэнтийний өмнө асаж байв. Сэнтийний өмнө болор адил шилэн
тэнгис байлаа. Сэнтийний дунд болон эргэн тойронд нь ар өвөртөө дүүрэн нүдтэй
дөрвөн амьтан байх ажээ. Эхний амьтан нь арслан адил, хоѐр дахь амьтан нь
тугал адил, гурав дахь амьтан нь хүнийх шиг нүүртэй, дөрөв дэх амьтан нь нисэж буй
бүргэдтэй адил байв.
Тус бүр нь зургаан далавчтай тэр дөрвөн амьтан нь дотроо болон эргэн тойрондоо
дүүрэн нүдтэй. Тэд өдөр шөнөгүй тасралтгүйгээр
— Байсан, байгаа, мөн хожим ирэх Төгс хүчит Эзэн Бурхан ариун, ариун, ариун
хэмээн хэлэх аж.
Амьтад нь сэнтийд Залрагч ба үеийн үед амьд байгч Түүнд алдар, хүндэтгэл,
талархлыг өргөхөд хорин дөрвөн ахлагч сэнтийд Залрагчийн өмнө унацгааж,
үеийн үед амьд байгч Түүнд мөргөх бөгөөд титмүудээ сэнтийний өмнө хаяад
— Бидний Эзэн ба Бурхан минь, Та алдар, хүндэтгэл, хүчийг авах нь зохистой.
Учир нь Та бүх юмсыг бүтээсэн билээ. Таны хүслийн улмаас тэдгээр нь оршсон
бөгөөд бүтээгдсэн юм гэх ажээ.

Сэнтийнд Залрагчийн баруун мутарт дотор нь болоод ар дээр нь бичсэн, долоон
тамга дарж лацадсан хуйлмал ном байхыг би үзэв. Мөн
— Хэн хуйлмал номыг нээж, лацнуудыг нь эвдвэл зохистой вэ? хэмээн чанга дуугаар
тунхаглаж буй хүчит тэнгэр элчийг би харав. Тэнгэрт ч, газарт ч, газрын доор ч хэн
ч тэрхүү хуйлмал номыг нээж, доторхыг нь үзэж чадсангүй. Хуйлмал номыг нээж,
доторхыг нь үзэх зохистой хүн нэг ч олдоогүй тул би ихэд уйлав. Ахлагчдын нэг нь
надад
— Уйлахаа боль. Харагтун, хуйлмал номыг болон долоон лацыг нь нээхийн тулд
Иудагийн овгийн Арслан буюу Давидын Үндэс ялсан юм гэлээ.
Тэгээд би сэнтий болоод дөрвөн амьтны хооронд, ахлагчдын дунд зогсож буй
нядлуулсан мэт Хургыг харав. Тэр Хурга долоон эвэр болон долоон нүдтэй бөгөөд
долоон нүд нь дэлхий даяар илгээсэн Бурханы долоон Сүнс юм. Тэр ирээд,
сэнтийнд Залрагчийн баруун мутраас авав. Түүнийг хуйлмал номыг авахад дөрвөн
амьтан болон хорин дөрвөн ахлагч Хурганы өмнө унацгаав. Тэд тус бүр ятга болон
утлагаар дүүрэн алтан савтай аж. Тэдгээр нь ариун хүмүүсийн залбирлууд юм. Тэд
шинэ дуу дуулж
— Хуйлмал номыг авч, лацнуудыг нь эвдэх зохистой нь Та мөн. Учир нь Та
нядлуулсан бөгөөд бүх овог, хэл, ард түмэн болон үндэстнүүдээс хүмүүсийг Бурханд
Өөрийнхөө цусаар худалдан авч өгсөн билээ.
Та тэднийг бидний Бурханы төлөөх хаанчлал ба тахилч нар болгосон. Тэд дэлхий
дээр хаанчлах болно гэцгээж байлаа. Би харж, сэнтий, амьтад, ахлагчдын эргэн
тойронд олон тэнгэр элчийн дуут сонсов. Тэдний тоо түм түмээрээ, мянга мянгаараа
ажээ. Тэд чанга дуугаар
— Нядлуулсан Хурга хүч, баялаг, мэргэн ухаан, сүр хүч, хүндэтгэл, алдар ба
магтаалыг авбал зохистойгэцгээж байлаа. Тэнгэрт, газар дээр, газар доор, тэнгис
дээр байгаа аливаа бүтээгдсэн юмс болон тэдгээрийн дотор байх бүх юмс
— Сэнтийнд Залрагчид ба Хурганд магтаал, хүндэтгэл, алдар, ноѐрхол нь үеийн үед
байх болтугай гэлцэхийг нь би сонсов. Дөрвөн амьтан нь
— Амен гэсээр байлаа. Ахлагчид унаад мөргөв.

Хурга долоон лацны нэгийг эвдэхийг би харав. Би мөн дөрвөн амьтны нэг нь
— Ирэгтүн гэж аянгын дуугаар мэт хэлэхийг сонслоо. Харагтун, би нэгэн цагаан
морь харлаа. Түүнийг унасан нэгэн нь нумтай байсан бөгөөд түүнд титэм өгөгдөв.
Тэр ялахын тулд ялсаар гарч ирэв.
Тэр хоѐр дахь лацыг эвдэх үед хоѐр дахь амьтан нь
— Ирэгтүн гэж хэлэхийг би сонслоо. Өөр нэг улаан морь гарч ирэв. Түүнийг унасан
нэгэнд дэлхийгээс энх тайвныг булаан авах эрх болон хүмүүс бие биеэ алахыг
соѐрхсон бөгөөд түүнд том илд өгсөн байв.
Түүнийг гурав дахь лацыг эвдэхэд, гурав дахь амьтан нь
— Ирэгтүн гэхийг би сонсов. Харагтун, би нэгэн хар морь харлаа. Түүнийг унасан
нэгэн нь гартаа хос дэнс барьсан байв.
— Нэг денарт нэг хэмжүүр улаан буудай, нэг денарт гурван хэмжүүр арвай болно.
Тос болон дарсыг бүү сүйтгэ гэж дөрвөн амьтны дундаас гарах мэт дуут би сонсов.
Түүнийг дөрөв дэх лацыг эвдэхэд
— Ирэгтүн гэх дөрөв дэх амьтны дууг би сонсов. Харагтун, би цайвар ногоон морь
харлаа. Түүний унасан нэгний нэрийг "Үхэл" гэдэг бөгөөд Үхэгсдийн орон түүнийг
дагаж байлаа. Илд, өлсгөлөн, тахал, газрын зэрлэг араатнуудаар хөнөөлгөхийн тулд
дэлхийн дөрөвний нэгийг захирах эрх мэдэл тэдэнд өгөгдсөн байв.
Түүнийг тав дахь лацыг эвдэх үед, Бурханы үг болон өөрсдийн сахьсан гэрчлэлээс
болж алагдсан хүмүүсийн сэтгэлүүдийг тахилын ширээн доор байхыг би харав. Тэд чанга дуутаар
— Ариун ба үнэн Эзэн, Та хэдий хүртэл шүүхгүй, газар дээр нутаглагчдаас бидний
цусны өшөөг авахгүй байх юм бэ? гэж хашхиран байлаа. Тэдэнд тус бүрд нь
цагаан дээл өгсөн байв. Өөрсөдтэй нь адил алагдах ѐстой хамтран зүтгэгчэд болон
ах дүүсийнх нь тоо гүйцэх хүртэл дахиж түр зуур амрах ѐстой гэж тэдэнд хэлсэн
ажээ.
Түүнийг зургаа дахь лацыг эвдэх үед би харж байлаа. Асар хүчтэй газар хөдлөлт
болж, нар хялгасаар хийсэн таар мэт харлаж, сар бүхэлдээ цус мэт улаан болов. Хүчтэй салхи сэгсрэхэд боловсроогүй жимсээ инжрийн мод хаялах адил тэнгэрийн
одод дэлхий дээр унаж, хуйлсан хуйлмал ном лугаа адил тэнгэр ч заагдан салж,
алив уулс, арлууд ч байрнаасаа хөдөлсөн байлаа. Дэлхийн хаад, агуу хүмүүс,
мянгатын дарга нар, баячууд, хүчтэнүүд, боол хийгээд чөлөөт хүн бүр агуй болоод
уулсын хавцалд нуутдацгааж, уулс ба хадан цохионуудад хандан
— Бидний дээр унаж, биднийг сэнтийнд Залрагчийн нүүрнээс, Хурганы уур хилэнгээс
далдлаач. Тэдний уур хилэнгийн агуу өдөр нь иржээ. Хэн тэсэж чадах вэ? гэцгээв.

Үүний дараа би дэлхийн дөрвөн өнцөгт зогсон, газар дээр ч, тэнгис дээр ч, ямар ч
модон дээр салхи салхилуулахгүйн тулд дэлхийн дөрвөн салхийг барих дөрвөн
тэнгэр элчийг харав. Би мөн амьд Бурханы тамгатай өөр нэгэн тэнгэр элч наран
мандах зүгээс гарч ирэхийг харав. Газар, тэнгист хөнөөл учруулах эрхтэй дөрвөн
тэнгэр элчид хандан тэрээр чанга дуугаар хашхиран
— Бурханыхаа боолуудын духан дээр биднийг тамга дартал газарт ч, тэнгист ч,
модонд ч бүү хөнөөл учруул хэмээв. Тамгалуулсан хүмүүсийн тоог би сонсов.
Израилийн хөвгүүдийн овог бүрээс тамгалуулсан хүмүүсийн тоо нэг зуун дөчин
дөрвөн мянга байв.
Иудагийн овгоос арван хоѐр мянга тамгалуулсан бөгөөд Реубений овгоос арван
хоѐр мянга, Гадын овгоос арван хоѐр мянга, Ашерын овгоос арван хоѐр мянга,
Нафталийн овгоос арван хоѐр мянга, Манассегийн овгоос арван хоѐр мянга, Симеоны овгоос арван хоѐр мянга, Левийн овгоос арван хоѐр мянга, Иссахарын
овгоос арван хоѐр мянга, Зебулуны овгоос арван хоѐр мянга, Иосефын овгоос
арван хоѐр мянга, Бениамины овгоос арван хоѐр мянган хүн тамгалуулсан байлаа.
Харагтун, үүний дараа намайг харахад, сэнтийний өмнө болон Хурганы өмнө
зогсон, цагаан дээл өмссөн, гартаа далдуу модны найлзуур барьсан, үндэстэн
бүрээс, бүх овгоос, бүх ард түмнээс, бүх хэлтнээс ирсэн үй олон хүмүүс байв. Хэн ч
тэднийг тоолж чадамгүй ажээ. Тэд чанга дуугаар
— Аврал бол сэнтийнд залрагч бидний Бурханд ба Хурганд байдаг гээд хашхирч
байлаа. Сэнтий, ахлагчид болон дөрвөн амьтны эргэн тойронд бүх тэнгэр элч нар
зогсож байлаа. Тэд сэнтийний өмнө нүүрээрээ унаад Бурханд мөргөж,
— Амен. Магтаал, алдар, мэргэн ухаан, талархал, хүндэтгэл, хүч чадал ба сүр хүч
нь бидний Бурханд үеийн үед байх болтугай. Амен гэцгээв.
Ахлагчдын нэг нь хариулж, надад хандан
— Цагаан дээлтэй эдгээр хүмүүс хэн бэ? Тэд хаанаас ирсэн бэ? гэлээ. Би түүнд
— Эзэн минь, та мэднэ гэхэд тэр надад
— Эдгээр нь үлэмж их зовлонгоос гарч ирэгсэд бөгөөд тэд Хурганы цусаар дээлээ
угааж, цагаан болгожээ. Тиймээс тэд Бурханы сэнтийний өмнө байдаг бөгөөд
Түүний сүм дотор өдөр шөнөгүй Түүнд үйлчилдэг юм. Сэнтийд Залрагч асраараа
тэднийг дээгүүр нь бүрхэнэ. Тэд цаашид өлсөх ч үгүй, цангах ч үгүй. Тэд наранд
шарагдах ч үгүй, ямар ч халуунд халах ч үгүй. Яагаад гэвэл сэнтийний голд
байгаа Хурга тэднийг хариулах бөгөөд амийн усны булгууд уруу хөтлөх болно.
Бурхан тэдний нүднээс урсах нулимс бүрийг арчих болно гэлээ.

Түүнийг долоо дахь лацыг эвдэхэд бараг хагас цаг тэнгэрт чив чимээгүй болов. Бурханы өмнө зогсох долоон тэнгэр элчийг би харав. Тэдэнд долоон бүрээ өгсөн
байлаа.
Алтан бойпор барьсан өөр нэгэн тэнгэр элч ирж, тахилын ширээний дэргэд зогсов.
Түүнд их хэмжээний утлага өгчээ. Ингэснээр тэр тэнгэр элч түүнийг сэнтийний өмнө
байсан тахилын алтан ширээн дээр бүх ариун хүмүүсийн залбирлууд дээр нэмэх
ажээ. Утлагын утаа ариун хүмүүсийн залбирлуудын хамт тэнгэр элчийн гараас гарч
Бурханы өмнө суунаглав. Тэгээд тэнгэр элч бойпорыг авч тахилын ширээний
галаар дүүргээд, дэлхий уруу хаясанд, тэнгэриин дуу, нижигнээн, аянгын гялбаа,
газар хөдлөлт дагалдав.
Долоон бүрээтэй долоон тэнгэр элч бүрээгээ татахад бэлтгэв.
Эхнийх нь бүрээгээ таттал, цустай холилдсон мөндөр, гал бий болж дэлхий уруу
хаягдав. Дэлхийн гуравны нэг нь шатаж, моддын гуравны нэг шатаж, бүх ногоон өвс
шатлаа.
Хоѐр дахь тэнгэр элч бүрээгээ таттал, галаар шатаж буй асар том уул мэт юм
тэнгист хаягдав. Тэнгисийн гуравны нэг нь цус болж, тэнгис доторх амьтай
амьтдын гуравны нэг нь үхэж, усан онгоцнуудын гуравны нэг нь сөнөв.
Гурав дахь тэнгэр элч бүрээгээ таттал, бамбар мэт шатаж буй агуу том од
тэнгэрээс унав. Тэр од гол мөрний гуравны нэг дээр болон усны эх булгууд дээр
унажээ. Тэр одны нэрийг "Агь" гэдэг бөгөөд усны гуравны нэг нь агь болов. Ус
гашуун болсон тул олон хүн уснаас болж үхэцгээлээ.
Дөрөв дэх тэнгэр элч бүрээгээ таттал, нарны гуравны нэг, сарны гуравны нэг
болон оддын гуравны нэг нь цохигдов. Ингэснээр тэдгээрийн гуравны нэг нь
харанхуйлах бөгөөд өдрийн гуравны нэг нь гэрэлгүй болж, шөнийнх ч мөн адил
болох ажээ.
Тэгээд би тэнгэрийн дундуур нисэж буй нэгэн бүргэдийг харлаа. Тэр "Бүрээ татах
гурван тэнгэр элчийн үлдээд буй бүрээн дуу бий тул дэлхийд нутаглагсад золгүй еэ,
золгүй еэ, золгүй еэ!" гэж чанга дуугаар хэлэхийг би сонсов.

Тав дахь тэнгэр элч бүрээгээ таттал тэнгэрээс дэлхий уруу унасан одыг би харав.
Тэр одонд ѐроолгүй нүхний түлхүүрийг өгсөн байлаа. Өнөөх од ѐроолгүй нүхийг
нээтэл, асар том зуухны утаа мэт утаа нүхнээс гарав. Нүхний утаанаас болж нар,
агаар харанхуйллаа. Утаанаас царцаанууд газар дээр гарч ирлээ. Газрын хилэнцэт
хорхойнуудын хүч шиг хүчийг тэдэнд өгсөн байжээ. Дэлхийн өвс ногоонд ч, ямар ч
ногоон юманд ч болон модонд ч хор учруулж болохгүй гэж тэдэнд хэлсэн ажээ.
Зөвхөн духан дээрээ Бурханы тамгагүй хүмүүст болох юм. Тэднийг алахгүй, харин
таван сарын турш тарчилгахыг царцаануудад зөвшөөрсөн байв. Тэдний тарчилгалт
нь хилэнцэт хорхой хүнийг хатгахад тарчилгадагтай адил юм. Тэр өдрүүдэд хүмүүс
үхлийг хайх бөгөөд түүнийг олохгүй. Тэд үхэхийг хүсэвч үхэл тэднээс зугтана.
Царцаануудын дүр нь тулалдаанд бэлтгэгдсэн морьд мэт байлаа. Толгой дээрээ
алт шиг титэм мэт юмтай, нүүр нь хүний нүүр шиг байв. Тэдний үс нь эмэгтэй
хүнийх шиг бөгөөд тэдний шүд нь арслангийн шүд шиг байв. Тэд төмрөн цээживч
мэт цээживчтэй байсан. Тэдний далавчных нь дуу чимээ тулалдаанд орохоор
давхилдаж буй олон морьд тэрэгний дуу чимээтэй адил байлаа. Тэд хилэнцэт
хорхойнхтой адил сүүл, хатгууртай юм. Хүмүүст таван сарын турш хор учруулах хүч
тэдний сүүлэнд нь байдаг. Тэдөөрсдийг нь захирдаг хаантай бөгөөд тэр нь
ѐроолгүй гүний тэнгэр элч ажээ. Түүний нэр нь еврейгээр "Абаддон", грекээр
"Аполлуон" юм.
Эхний гай тотгор өнгөрлөө. Харагтун, үүний дараа бас хоѐр гай тотгор айсуй.
Зургаа дахь тэнгэр элч бүрээгээ таттал, Бурханы өмнө байгаа тахилын алтан
ширээний дөрвөн эврээс нэгэн дуу гарахыг би сонссон бөгөөд тэр нь бүрээ
барьсан зургаа дахь тэнгэр элчид хандан
— Агуу их Евфрат мөрний дэргэд хүлэгдсэн дөрвөн тэнгэр элчийг сулла гэв. Тэгээд хүмүүсийн гуравны нэгийг хөнөөлгөхөөр тэр цаг, өдөр, сар, жилийн төлөө
бэлтгэгдсэн байсан дөрвөн тэнгэр элч суллагдав. Морьт цэргийн тоо нь хоѐр зуун
сая аж. Би тэдний тоог сонсов. Тийнхүү би үзэгдэл дотор морьдыг болон галын,
бор улаан, хүхрийн өнгөтэй цээживчтэй морьтонгуудыг харлаа. Морьдын толгой нь
арслангийн толгой шиг бөгөөд амнаас нь гал, утаа, хүхэр савсана. Тэдний амнаас
гарсан гал, утаа, хүхэр буюу эдгээр гурван гамшгаас болж хүмүүсийн гуравны нэг нь
хөнөөгдсөн байлаа. Учир нь морьдын хүч нь тэдний аман дотор ба сүүлэнд нь
байв. Тэдний сүүл нь могой адил бөгөөд толгойтой ажээ. Тэд түүгээрээ хор хөнөөл
учруулдаг байна.
Эдгээр гамшгуудаар хөнөөгдөөгүй үлдсэн хүмүүс нь гарынхаа үйлсдээ ч
гэмшсэнгүй. Тэгээд чөтгөрүүдэд болон харж, сонсож,явж чаддаггүи алтан, мөнгөн,
гуулин, чулуун, модон шүтээнүүдэд мөргөхөө больсонгүй. Тэд хүн алсандаа ч, ид
шидэндээ ч, завхайрсандаа ч, хулгай хийсэндээ ч гэмшсэнгүй.

Үүлээр хувцасласан, хүчит өөр нэгэн тэнгэр элч тэнгэрээс буун ирэхийг би
харлаа. Түүний толгой дээр солонго байсан бөгөөд түүний нүүр нь нар мэт, хөл нь
галан багана мэт байв. Гарт нь дэлгэсэн бяцхан ном байв. Тэр баруун хөлөө тэнгис
дээр, зүүн хөлөө газар дээр тавиад, арслан хүрхрэх адил чанга дуугаар хашхирав.
Түүнийг хашхирахад долоон аянгын нижигнээн дуу гаргалаа. Долоон аянга
нижигнэхэд би бичих гэтэл тэнгэрээс
— Долоон аянгын нижигнээний ярьсан юмсыг битүүмжил. Тэдгээрийг бүү бич гэх дуу
гарахыг сонсов. Тэнгис, газар дээр зогсохыг нь миний харсан мөнөөх тэнгэр элч
баруун гараа тэнгэр өөд өргөөд, тэнгэр болоод түүн дэх зүйлсийг, газар болоод
түүн дэх зүйлсийг, тэнгис болоод түүн дэх зүйлсийг бүтээсэн үеийн үед амьд байгч
Түүгээр тангараглан
— Цаашид саатахгүй гэв. Харин долоо дахь тэнгэр элчийн дуу гарах өдрүүд буюу
бүрээ татах үед Өөрийн боолууд болох эш үзүүлэгчдэд Түүний тунхагласанчлан
Бурханы нууц нь төгсөнө.
Тэнгэрээс миний сонссон мөнөөх дуу дахин надтай ярьж
— Яв. Тэнгис, газар дээр зогсогч тэнгэр элчийн гар дахь дэлгэсэн бяцхан номыг ав
гэхийг би сонслоо. Би бяцхан номоо надад өг гэсээр тэнгэр элч уруу очив. Тэр
надад
— Үүнийг ав. Үүнийг ид. Энэ чиний ходоодыг хорсгох боловч аманд чинь зөгийн бал
мэт амттай байх болно гэхэд би тэнгэр элчийн гараас бяцхан номыг аваад идлээ.
Тэр аманд маань зөгийн бал мэт амттай байсан боловч идсэний дараа ходоодыг
минь хорсгов. Тэд надад
— Чи олон ард түмэн, үндэстнүүд, хэлтнүүд болон хаадын тухай дахиж эш үзүүлэх
ѐстой гэж хэллээ.

Тэгээд надад таяг мэт хулс өгөөд
— Бос. Бурханы сүмийг болон тахилын ширээг хэмж. Дотор нь мөргөгсдийг тоол. Сүмийн гадна байгаа хашааг нь орхи. Түүнийг бүү хэмж. Яагаад гэвэл түүнийг
үндэстнүүдэд өгсөн юм. Тэд ариун хотыг дөчин хоѐр сарын турш хөл доороо
гишгэчих болно. Би хоѐр гэрчдээ соѐрхоно. Тэд таар өмсөөд мянга хоѐр зуун
жаран хоногийн турш эш үзүүлэх болно гэв. Эдгээр нь дэлхийн Эзэний өмнө буй
хоѐр чидун мод, хоѐр дэнлүүний суурь юм. Хэрэв хэн нэгэн нь тэднийг хорлохыг
хүсвэл, тэдний амнаас гал гарч, дайснуудаа залгина. Хэрэв хэн нэгэн нь тэднийг
хорлохыг хүссэн бол тэр хүн ингэж алагдах ѐстой. Өөрсдийнхөө эш үзүүлэх
өдрүүдийн туршид тэд бороооруулахгүйн тулд тэнгэрийг хаах хүч тэдгээрт бий.
Тэдэнд усыг цус болгох, хүссэн үедээ зүйл бүрийн гамшгаар дэлхийг цохих хүч бий. Тэднийг гэрчлэлээ дуусгахад ѐроолгүй гүнээс гарч ирэгч нэгэн араатан тэдэнтэй
туладдаж, тэднийг дийлж алах болно. Тэдний цогцос нь, сүнсний хувьд Содом ба
Египет гэж нэрлэгддэг агуу хотын гудамжинд хэвтэх болно. Тэнд мөн тэдний Эзэн
цовдлогдсон билээ. Ард түмэн, овгууд, хэлтнүүд, үндэстнүүдээс ирсэн хүмүүс
тэдний цогцсыг гурван хоног хагасын турш харах бөгөөд тэдний цогцсыг булшинд
тавихыг зөвшөөрөхгүй. Дэлхий дээр нутаглагсад тэднээс болж баярлан хөөрч
цэнгэцгээнэ. Тэд нэг нэгэндээ бэлэг илгээнэ. Учир нь энэ хоѐр эш үзүүлэгч дэлхий
дээр нутаглагсдыг тарчилгасан юм. Гурван хоног хагасын дараа Бурханаас амийн
амьсгал гарч тэдний дотор ороход тэд хөл дээрээ зогсов. Тэднийг харж байсан
хүмүүсийг үлэмжийн айдас нөмөрлөө. Тэнгэрээс чанга дуу гарч
— Наашаа гараад ир гэж өөрсдөд нь хэлэхийг тэд сонсов. Тэд үүлэн дотор тэнгэр
өөд одлоо. Дайснууд нь тэднийг харав. Тэр цагт асар хүчтэй газар хөдлөлт болж,
хотын аравны нэг нь нурлаа. Газар хөдлөлтөнд долоон мянган хүн үхсэн бөгөөд
үлдсэн нь айн сүрдэж тэнгэрийн Бурханд алдрыг өргөв.
Хоѐр дахь гай тотгор өнгөрлөө. Харагтун, гурав дахь гай тотгор даруй айсуй.
Долоо дахь тэнгэр элч бүрээгээ таттал, тэнгэрт "Ертөнцийн хаанчлал нь бидний
Эзэний болон Түүний Христийн хаанчлал болсон. Тэр үеийн үед хаанчилна" гэх
чанга дуу гарлаа. Бурханы өмнө өөр өөрсдийн сэнтийнд суугч хорин дөрвөн
ахлагчид нүүрээрээ унаж, Бурханд мөргөж
— Байгаа, байсан, Төгс хүчит Эзэн Бурхан минь ээ, Танд бид талархал өргөө.
Яагаад гэвэл Та Өөрийн агуу их хүчээ авч, хаанчилж эхэллээ. Үндэстнүүд
хилэгнэсэн бөгөөд Таны уур хилэн ирсэн. Үхэгсдийг шүүх цаг болон Таны боолууд
болох эш үзүүлэгчид ба ариун хүмүүст, Таны нэрээс эмээгч их, бага хүмүүст
шагналыг нь өгч, мөн дэлхийг устгагчдыг устгах цаг ирлээ гэлээ. Тэнгэр дэх
Бурханы сүм нээгдсэн байв. Түүний гэрээний авдар сүм дотор харагдав. Тэгтэл
аянга гялбан, нүргэлж, тэнгэр дуугарч, газар хөдлөн, том мөндөр буулаа.

Тэнгэрт нэгэн үлэмжийн тэмдэг үзэгдэв. Нарыг өмсөж, хөл дороо сар, тэргүүн
дээрээ арван хоѐр одны титэмтэй нэгэн эмэгтэй хэвлийдээ үртэй байсан бөгөөд
төрөхөөр өвдөж, шаналсандаа хашхирлаа. Тэнгэрт өөр тэмдэг үзэгдэв. Харагтун,
долоон толгойтой, арван эвэртэй агуу том улаан луу байна. Толгойнууд дээр нь
долоон титэм байх аж. Түүний сүүл нь тэнгэрийн оддын гуравны нэгийг
шавхуурдаж, дэлхий дээр унагав. Луу эмэгтэйг төрмөгц хүүхдийг нь залгихын тулд
төрөх гэж буй эмэгтэйн өмнө зогслоо. Тэр эмэгтэй бүх үндэстнийг төмөр таягаар
хариулах эрэгтэй хүүхэд төрүүлэв. Хүүг Бурханд, Түүний сэнтийнд аваачлаа. Өнөөх эмэгтэй Бурханы бэлдсэн газар бүхий цөл уруу зугтав. Тэнд түүнийг мянга
хоѐр зуун жаран хоногийн турш тэжээх юм.
Тэнгэрт дайн болов. Михаел болон түүний тэнгэр элч нар луутай тулалдлаа. Луу
болон түүний тэнгэр элч нар тулалдаад, тэдэнд хүч дутсан бөгөөд тэдэнд тэнгэрт
байх газар олдсонгүй. Өнөөх агуу том луу буюу бүх ертөнцийг мэхлэгч диавол ба
Сатан гэгддэг эртний могой доош хаягдав. Тэр дэлхий уруу хаягдлаа. Түүний хамт
тэнгэр элч нар нь ч доош хаягдав. Би тэнгэрт чанга дуугаар ингэж хэлэхийг
сонсов.
— Бурханы өмнө ах дүүсийг маань өдөр шөнөгүй буруутгадаг тэднийг буруутгагч
доош хаягдсан учраас эдүгээ бидний Бурханы аврал, хүч, хаанчлал ба Түүний
Христийн эрх мэдэл хүрч ирлээ. Тэд түүнийг Хурганы цус, өөрсдийн гэрчлэлийн
үгээр ялжээ. Тэд үхэн үхтлээ амиа хайрлаагүй юм. Тиймээс тэнгэр ээ, тэнд
нутаглагсад аа, баярлан хөөрөгтүн. Газар ба тэнгис золгүй еэ! Яагаад гэвэл диавол
үлэмж их уур хилэнтэйгээр та нар уруу бууж ирсэн. Өөрт нь богинохон хугацаа
байгааг тэр мэдэж байгаа.
Луу дэлхий уруу хаягдсанаа хараад, хүү төрүүлсэн өнөөх эмэгтэйг мөшгөлөө. Эмэгтэйг цөлд өөрийнх нь газарт нисэж очуулахын тулд түүнд асар том бүргэдийн
хоѐр далавч өгөв. Эмэгтэй тэнд могойноос алс байж нэг үе ба хоѐр үе, хагас үед
тэжээгдсэн юм. Эмэгтэйг голын усаар урсгахын тулд түүний араас могой
амнаасаа гол мэт усыг гаргаж урсгав. Газар эмэгтэйд туслан, амаа нээж лууны
амнаасаа урсгасан голыг залгилаа. Луу мөнөөх эмэгтэйд хилэгнэж, Бурханы
хуулиудыг болон Есүсийн гэрчлэлийг сахьдаг, эмэгтэйн бусад үр удамтай нь
дайтахаар явав. Тэр тэнгисийн эргийн элсэн дээр зогслоо.

Тэнгисээс арван эвэртэй, долоон толгойтой араатан гарч ирэхийг би харав.
Түүний эврүүд дээр арван титэм, толгойнууд дээрээ Бурханыг доромжилсон нэрстэй
байлаа. Миний харсан тэр араатан ирвэстэй адил бөгөөд хөл нь баавгайнх шиг, ам
нь арслангийнх шиг байв. Луу түүнд өөрийн хүч ба сэнтий, агуу эрх мэдлийг өгөв. Түүний толгойнуудын нэг нь алуулчихсан юм шиг байсныг харлаа. Үхлийн шарх нь
эдгэсэн байв. Дэлхий даяараа гайхширч, араатны араас дагалаа. Луу араатанд эрх
мэдлээ өгсөн тул тэд луунд мөргөв. Тэд араатанд мөргөөд
— Хэн энэ араатны адил юм бэ? Хэн түүнтэй дайн хийж чадах юм бэ? гэцгээв.
Агуу юмсыг болон доромжлолыг хэлэгч амыг түүнд өгсөн бөгөөд дөчин хоѐр сарын
турш үйлдэх эрх мэдлийг түүнд өгсөн аж. Тэр Түүний нэр, асар болон тэнгэр дэх
нутаглагсдыг доромжлохын тулд Бурханыг доромжлохоор амаа нээв. Ариун
хүмүүстэй дайн хийж, тэднийг ялах нь түүнд өгөгдсөн бөгөөд аливаа овог, ард түмэн,
хэлтэн, үндэстнүүдийг захирах эрх мэдлийг ч түүнд өгсөн байлаа. Алагдсан
Хурганы амийн номд ертөнцийн сууриас хойш нэр нь бичигдээгүй дэлхий дээр
нутаглагч бүх хүн түүнд мөргөнө.
Хэрэв чихтэй хүн байвал сонсогтун. Хэрэв хэн нэгэн нь баригдах тавилантай
бол баригдана. Хэрэв хэн нэгэн нь илдээр алдаг болтэр илдээр алуулах ѐстой. Энд
ариун хүмүүсийн тэвчээр, итгэл байна.
Газар доороос өөр нэгэн араатан гарч ирэхийг би харав. Тэр араатан хурга мэт
хоѐр эвэртэй бөгөөд луу мэт ярив. Тэр анхны араатны өмнө бүх эрх мэдлийг нь
хэрэгжүүлдэг. Тэгээд дэлхий болоод тэнд нутаглагсдыг үхлийн шарх нь эдгэсэн
анхны араатанд мөргүүлдэг ажээ. Тэр агуу тэмдгүүдийг үйлддэг төдийгүй
хүмүүсийн өмнө тэнгэрээс газарт гал буулгадаг. Өнөөх араатны өмнө бүтээх
тэмдгүүд нь түүнд өгөгдсөн тул илдний шархтай атлаа амилсан араатанд зориулан
хөрөг бүтээ гэж дэлхий дээр нутаглагсдад хэлэн, тэрээр дэлхий дээр нутаглагсдыг
мэхэлдэг. Түүндараатны хөрөгт амьсгал өгөх нь өгөгджээ. Ингэснээр тэрхүү
араатны хөрөг ярьж, араатны хөрөгт мөргөдөггуй бүх хүмүүсийг алуулах юм. Тэрээр том жижиг, баян ядуу, чөлөөт хийгээд боол хүмүүсийн болон бүгдийн баруун
гаран дээр нь, эсвэл духан дээр нь тэмдэг тавиулснаар тэмдэг, араатны нэр,
эсвэл нэрийнх нь тоотой хүнээс өөр нэг ч хүн худалдаж, худалдан авч чадахгүй
болох ажээ. Энд мэргэн ухаан байна. Ухаантай нэгэн нь араатны тоог бодогтун.
Учир нь энэ нь хүний тоо бөгөөд түүний тоо бол зургаан зуун жаран зургаа юм.

Харагтун, Сион уулан дээр Хурга зогсож байхыг би харлаа. Духан дээрээ
Түүний нэр ба Эцэгийнх нь нэр бичээстэй зуун дөчин дөрвөн мянган хүн Түүнтэй
хамт байлаа. Асар их усны чимээ, хүчит аянгын нүргээн шиг дуу тэнгэрээс
сонсогдлоо. Миний сонссон дуу бол босоо ятгачид ятгаар тоглож буй эгшиг ая мэт
байлаа. Тэд сэнтийний өмнө болон дөрвөн амьтан, мөн ахлагчдын өмнө шинэ дуу
дуулав. Дэлхийгээс худалдаж авагдсан зуун дөчин дөрвөн мянган хүнээс өөр хэн ч
тэр дууг сурч чадсангүй. Тэд бол өөрсдийгөө эмсээр бузарлаагүй хүмүүс юм. Учир
нь тэд ариун аж. Тэд бол Хургыг хаашаа ч явсан, Түүнийг дагадаг хүмүүс. Тэднийг
Бурхан болон Хурганы төлөөх анхны үр жимс болгон хүмүүсийн дундаас худалдан
авсан ажээ. Тэдний амнаас ямар ч худал олдсонгуй. Тэд гэм зэмгүй.
Тэнгэрийн дундуур өөр нэгэн тэнгэр элч нисэж явахыг би харав. Газар дээр суугчид
ба аливаа үндэстэн, овог, хэлтэн, ард түмэнд тунхаглах мөнхийн сайн мэдээ түүнд
байна. Тэр чанга дуугаар
— Бурханаас эмээгтүн. Түүнд алдрыг өргө. Яагаад гэвэл Түүний шүүх цаг ирчихээд
байна. Тэнгэр ба газрыг, тэнгис ба усны ундаргуудыг бүтээсэн Түүнд мөргөцгөө
гэлээ.
Өөр нэгэн тэнгэр элч буюу хоѐр дахь нь араас нь даган
— Агуу Вавилон, өөрийнхөө садар самууны тачаалын дарснаас бүх үндэстэнд
уулгасан тэр нурлаа. Нурлаа гэж байлаа.
Өөр нэгэн тэнгэр элч буюу гурав дахь нь тэднийг даган, чанга дуугаар
— Хэрэв хэн араатанд болон хөрөгт нь мөргөж, духан дээрээ, эсвэл гар дээрээ
тэмдэг авна, тэр хүн Бурханы уур хилэнгийн дарсыг мөн уух болно. Энэ нь Түүний
уур хилэнгийн аяганд шингэлэлгүй хольсон дарс юм. Тэр хүн ариун тэнгэр элч нарын
ба Хурганы өмнө гал, хүхэр дотор зовж тарчилна. Тэдний зовлон тарчлалын утаа
үеийн үед суунаглана. Араатанд ба түүний хөрөгт мөргөгсөд, Түүний нэрийн
тэмдгийг хүлээн авагч аливаа хүн өдөр ч, шөнө ч амрахгүй. Бурханы тушаалууд
хийгээд Есүст итгэх итгэлийг сахьдаг ариун хүмүүсийн тэвчээр энд байна.
— "Одооноос эхлэн Эзэн дотор үхэгсэд нь ерөөлтэй еэ!" гэж бичигтүн гэх дуу
тэнгэрээс гарахыг би сонсов. Сүнс
— Тийм ээ, тэд ажлаасаа салж амраг. Учир нь үйлс нь тэднийг дагадаг гэж айлддаг.
Үзэгтүн, би нэгэн цагаан үүл харав. Тэргүүн дээрээ алтан титэмтэй, мутартаа хурц
хадууртай, Хүний Хүүтэй адил нэгэн нь тэр үүлэн дээр заларч байлаа. Өөр нэгэн
тэнгэр элч сүмээс гарч ирж, үүлэн дээр Залрагчид хандан
— Хадуураа илгээ. Дэлхийн тариа боловсорч, ургац хураах цаг болсон тул хадаж
аваач гэж чанга дуугаар хашхирч байна. Үүлэн дээр Залрагч хадуураа дэлхий
дээгүүр ширвэсэнд дэлхий хураагдсан байлаа.
Тэнгэр дэх сүмээс өөр нэгэн тэнгэр элч гарч ирэв. Түүнд бас хурц хадуур байв. Галыг захирах хүчтэй өөр тэнгэр элч тахилын ширээнээс гарч ирээд, хурц хадууртай
тэнгэр элчид хандан
— Хурц хадуураа илгээ. Үзэм нь боловсорсон тул дэлхийн усан үзмийн модноос
үзмийн багцыг хураагаач гэж чанга дуутаар дуудан хэлэв. Тэнгэр элч хадуураа
дэлхий уруу ширвэж, дэлхийн усан үзмийн багцыг хураагаад, тэдгээрийг Бурханы
уур хилэнгийн агуу их шахуургад хаялаа. Шахуурга нь хотын гадна шахагдаж,
шахуургаас цус гарч морины хазаарт хүрэм, мянга зургаан зуун стадиа газар урслаа.

Би тэнгэрт агуу бөгөөд гайхалтай өөр нэгэн тэмдгийг харав. Эцсийн долоон
гамшиг бүхий долоон тэнгэр элч байв. Яагаад гэвэл тэдгээрээр Бурханы уур хилэн
төгссөн юм.
Би галтай холилдсон шилэн тэнгис мэт зүйлийг, мөн араатан ба түүний хөрөгтэй
нь, түүний нэрийн тоотой нь тэмцэлдсэн тэмцэлд ялсан хүмүүс Бурханы босоо ятгыг
бариад тэрхүү шилэн тэнгис дээр зогсож байхыг харав. Тэд Бурханы боол
Мосегийн дууг болон Хурганы дууг дуулав.
— Төгс хүчит Эзэн Бурхан минь, Таны үйлс агуу бөгөөд гайхалтай. Үндэстнүүдийн
Хаан Таны замууд зөвт бөгөөд үнэн. Өө, Эзэн, Танаас эмээхгүй, нэрийг тань
алдаршуулахгүй хэн байх вэ? Учир нь зөвхөн Та ариун билээ. Бүх үндэстнүүд Таны
өмнө ирж, мөргөнө. Учир нь Таны зөвт үйлс илчлэгдсэн.
Үүний дараа намайг хартал тэнгэр дэх гэрчлэлийн асрын сүм нээгдэв. Цэвэрхэн
бөгөөд гялалзсан маалинган хувцастай, цээжээрээ алтан бүс бүсэлсэн, долоон
гамшигтай долоон тэнгэр элч сүмээс гарч ирлээ. Дөрвөн амьтны нэг нь үеийн үед
амьдрагч Бурханы уур хилэнгээр дүүрэн долоон алтан аягыг долоон тэнгэр элчид
өгөв. Бурханы алдраас болон Түүний хүчнээс гарах утаагаар сүм дүүрэв. Долоон
тэнгэр элчийн долоон гамшиг дуусаххүртэл сүмд хэн ч нэвтэрч чадсангүй.

Сүмээс долоон тэнгэр элчид
— Явагтун, Бурханы уур хилэнгийн долоон аягатайг дэлхий дээр асга гэж чанга
дуугаар хэлэхийг би сонсов.
Эхнийх нь явж аягатайгаа дэлхий дээр асгав. Араатны тэмдэгтэй болон түүний
хөрөгт мөргөсөн хүмүүст муухай, хортой яр гарав.
Хоѐр дахь нь аягатайгаа тэнгист асгалаа. Тэнгис нь үхсэн хүний цус мэт болоход
түүн доторх амьд юм бүхэн үхэв.
Гурав дахь нь аягатайгаа гол мөрөн болон усны ундаргууд дээр асгасанд, цус
боллоо. Усны тэнгэр элч
— Өө, Ариун Нэгэн минь, Та эдгээрийг шүүсэн тул, байгаа, байсан Та зөвт юм. Яагаад гэвэл тэд ариун хүмүүсийн ба эш үзүүлэгчдийн цусыг урсгав. Та тэдэнд
уулгахаар цус өгсөн. Тэднийг ингэвэл зохино гэхийг би сонсов. Тахилын ширээ
— Тийм ээ, Төгс хүчит Эзэн Бурхан минь, Таны шүүлт бол үнэн бөгөөд зөвт гэхийг би
сонсов.
Дөрөв дэх нь аягатайгаа наран дээр асгалаа. Хүмүүсийг галаар төөнөхийг түүнд
зөвшөөрчээ. Хүмүүс шатам халуунаар төөнөгдсөн ч эдгээр гамшгуудыг захирах
эрхтэй Бурханы нэрийг доромжиллоо. Тэд Түүнд алдрыг өргөө хэмээн гэмшсэнгүй.
Тав дахь нь аягатайгаа араатны сэнтий дээр асгав. Түүнийхаанчлал харанхуй
болж, тэд өвдсөндөө хэлээ хазалж, зовуурь, шархнаасаа болж тэнгэрийн
Бурханыг доромжлов. Тэд өөрсдийнхөө үйлсэд гэмшсэнгүй.
Зургаа дахь нь аягатайгаа агуу их Евфрат мөрөнд асгасанд ус нь ширгэв.
Ингэснээр нар мандах зүгээс ирэх хаадад зам бэлтгэгдэх юм. Лууны амнаас,
араатны амнаас, хуурамч эш үзүүлэгчийн амнаас мэлхий шиг гурван бузар сүнс
гарахыг би харав. Учир нь тэд бол тэмдгүүдийг үйлдэн, Төгс хүчит Бурханы агуу
өдрийн дайнд хамтад нь цуглуулахаар бүх дэлхийн хаад дээр гарч очих
чөтгөрүүдийн сүнснүүд юм. (Харагтун, Би хулгайч шиг ирнэ. Сэрүүн байж, хувцсаа
сахьдаг хүн ерөөлтэй еэ! Эс тэгвэл, тэр хүн нүцгэн явж, ичгүүрийг нь хүмүүс харах
вий.) Тэд хаадыг еврейгээр "Хармагедон" гэгддэг газарт цуглуулав.
Долоо дахь нь аягатайгаа агаарт асгав. Сүм дотроос сэнтийнээс
— Энэ дууслаа гэх чанга дуу гарав. Цахилгаан гялбаж, дуу гарч, аянга бууж, газар
асар хүчтэй хөдлөв. Хүнийг дэлхий дээр байх болсноос хойш болж байгаагүй тийм
хүчтэй, тийм агуу газар хөдлөлт болов. Агуу хот гурван хэсэг болон хуваагдаж,
үндэстнүүдийн хотууд нурав. Агуу их Вавилон Бурханы өмнө дурсагдсан учраас
Бурхан Өөрийн догшин уур хилэнгийн дарсны аягыг түүнд өгөв. Арал бүр зугтаж,
уулс олдсонгүй. Нэг талантжинтэй асар том мөндрүүд хүмүүсийн дээр тэнгэрээс
буухад мөндрийн гамшгаас болж хүмүүс Бурханыг доромжлов. Учир нь үүний гамшиг
үлэмж агуу байлаа.

Долоон аягатай долоон тэнгэр элчийн нэг нь ирж надтай ярилцан
— Нааш ир. Их усны дээр суух агуу янхныг шүүх шүүлтийг би чамд харуулъя. Дэлхийн хаад тэр эмтэй завхайрлыг үйддэн, дэлхий дээр нутаглагсад түүний
завхайрлын дарснаас ууж согтуурцгаав гэв. Тэнгэр элч намайг Сүнс дотор цөлд
авчрав. Би долоон толгойтой, арван эвэртэй, доромжлолын нэрсээр дүүрэн час
улаан араатан дээр суух нэгэн эмэгтэйг харлаа. Тэр эмэгтэй нил ягаан болон час
улаан өнгийн хувцастай бөгөөд алт, үнэт чулууд, сувдаар гоѐсон байв. Тэр жигшүүрт
юмс болон өөрийн завхайрлын бузар юмсаар дүүрэн алтан хундагыг гартаа барьжээ.
Түүний духан дээр "Дэлхийн янхнуудын ба жигшүүрт юмсын эх агуу их Вавилон"
гэсэн нууц нэр бичигдсэн байв. Тэр эм ариун хүмүүсийн цуснаас болон Есүсийг
гэрчлэгчдийн цуснаас уугаад согтохыг би харав. Би түүнийг хараад, ихэд гайхлаа. Өнөөх тэнгэр элч надад
— Чи юунд гайхна вэ? Энэ эмэгтэйн болон түүнийг авч яваа долоон толгойтой,
арван эвэртэй араатны нууцыг би чамд хэлье. Чиний харсан араатан нь байсан
боловч одоо байхгүй. Тэр ѐроолгүй гүнээс гарч ирэн, сүйрэл урууявах гэж байна.
Ертөнцийн сууриас хойш амийн номд нэрс нь бичигдээгүй дэлхий дээр нутаглагсад
тэр араатныг хараад гайхах болно. Тэр байсан боловч одоо байхгүй, дараа ирнэ. Энд мэргэн ухаан бүхий оюун санаа байна. Долоон толгой бол тэр эмэгтэйн сууж
байгаа долоон уул бөгөөд долоон хаан юм. Тав нь унасан бөгөөд нэг нь байгаа.
Нөгөө нь хараахан ирээгүй аж. Тэр ирэхдээ хоромхон зуур саатах ѐстой. Байсан,
одоо байхгүй өнөөх араатан бол найм дахь нь юм. Тэр бол өнөөх долоогийн нэг нь
бөгөөд сүйрэл уруу явна. Чиний харсан арван эвэр бол хаанчлалыг хараахан
хүлээн аваагүй байгаа арван хаан юм. Гэвч тэд араатантай хамт нэг цагийн турш
хаад мэт эрх мэдлийг хүлээж авна. Тэд нэг зорилготой бөгөөд өөрсдийн хүч, эрх
мэдлийг араатанд өгнө. Тэд Хурганы эсрэг дайн хийх бөгөөд Хурга тэднийг ялах
болно. Учир нь Тэр бол эздийн Эзэн, хаадын Хаан билээ. Түүнтэй хамт байгчид нь
дуудагдсан, сонгогдсон, итгэмжит хүмүүс юм гэв.
Тэр надад
— Янхан эмийн сууж байгаа чиний харсан ус бол ард түмэн, хурсан олон, үндэстнүүд
ба хэлтнүүд юм. Чиний харсан арван эвэр ба араатан нь янхныг үзэн ядаж,
түүнийг хоосруулж, нүцгэлж, махан биеийг нь идээд, түүнийг галаар шатаах болно.
Учир нь Бурханы үгс биелэгдэх хүртэл нийтлэг зорилготой байснаар болон
араатанд тэдний хаанчлалыг өгснөөр Бурхан Өөрийнхөө зорилгыг биелүүлэхийн
тулд тэдний зүрхэнд үүнийг хийсэн юм. Чиний харсан тэр эм бол дэлхийн хаадыг
хаанчлах агуу хот мөн гэв.

Үүний дараа агуу эрх мэдэлтэй өөр нэгэн тэнгэр элч тэнгэрээс буухыг би харав.
Дэлхий түүний цог жавхлангаар гэрэлтэв. Тэр хүчит дуугаар хашхиран
— Агуу Вавилон нурлаа. Нурлаа. Тэрээр чөтгөрүүдийн нутагладаг газар, бузар сүнс
бүрийн орогнох газар, бүх бузар, жигшүүрт шувуудын үүр болсон байна. Учир нь
түүний завхайрлын тачаалын дарснаас бүх үндэстэн ууж согтоцгоожээ. Дэлхийн
хаад туүнтэй завхайрч, дэлхийн худалдаачид түүний хээнцэр тансгийнх нь хүчээр
баяжицгаав гэв.
Би тэнгэрээс өөр нэг дуу гарахыг сонсов.
— Миний ард түмэн, та нар тэр эмийн нүглүүдэд нь хамтрагч болохгүйн тулд болон
түүний гамшгийг хүлээж авахгүйн тулд түүнээс гарагтун. Яагаад гэвэл түүний
нүглүүд нь тэнгэрт тултал овоорсон бөгөөд Бурхан түүний гэм бурууг санасан. Түүний төлсөнчлөн түүнд буцааж төл. Үйлсийнх нь дагуу түүнд хоѐр дахин их буцааж
өг. Түүний найруулж байсан аяганд нь хоѐр дахин их найруулж өг. Тэр өөрийгөө
хичнээн их алдаршуулж, хээнцэр тансаг байсных нь хэмжээгээр түүнд тарчлал, уй
гашууг өг. Учир нь тэр зүрхэндээ "Би хатан хаанмэт суудаг. Би бэлэвсэн эм биш
бөгөөд уй гашуут хэзээ ч үзэхгүй" гэж хэлдэг. Тиймээс нэг өдөр түүний гамшиг
болох үхэл, гашуудал, өлсгөлөн нь ирнэ. Түүнийг галаар шатаана. Яагаад гэвэл
түүнийг шүүгч Эзэн Бурхан хүчтэй.
Түүнтэй завхайран, хээнцэр тансаг амьдарсан дэлхийн хаад түүнийг шатахад гарах
утааг хараад уйлж, гашуудна. Тэд түүний тарчлалаас айсандаа зайдуу зогсоод
— Агуу хот, хүчит хот Вавилон золгүй еэ, золгүй еэ! Цагийн дотор шийтгэл чинь
ирлээ гэцгээнэ.
Дэлхийн худалдаачид уйлж, түүний төлөө гашуудна. Учир нь тэдний ачаа барааг
дахиж хэн ч худалдаж авахгүй. Ачаа бараа нь гэвэл алт, мөнгө, эрдэнэсийн
чулууд, сувд, нарийн маалинга, нил ягаан даавуу, торго, час улаан даавуу, анхилуун
үнэртэй төрөл бүрийн мод, зааны ясан эдлэлүүд, хамгийн үнэтэй модоор ба зэс,
төмөр, гантигаар хийсэн янз бүрийн эдлэлүүд, шанц, халуун ногоо, утлага,
анхилуун үнэртэн, гүгэл, дарс, чидуны тос, нарийн гурил, буудай, үхэр, хонь, морьд,
тэрэг, боол ба хүний амь байв. Сэтгэл чинь хүсэн тэмүүлдэг үр жимс чамайг
орхисон. Хээнцэр, тансаг байсан бүх юмс чамайг орхин одсон. Тэдгээр нь дахиж
олдохгүй. Түүнээс баяжсан эдгээр зүйлийн худалдаачид, түүний тарчлалаас
айсандаа зайдуу зогсоод уйлж, гашуудан
— Нарийн маалинга, нил ягаан, час улаан хувцас өмссөн, алт болон үнэт
чулуунууд, сувдаар гоѐсон агуу хот золгүй еэ, золгүй еэ! Ийм үлэмж их баялаг
ганцхан цагийн дотор сүйтгэгдэв гэцгээнэ. Усан онгоцны ахмад бүр, зорчигч бүр,
далайчин бүр, тэнгисээр амь зуулгаа олдог бүхэн зайдуу зогсоод галынх нь утааг
харангаа,
— Агуу их хоттой адил ямар хот байна вэ? гэж хашхирч байлаа. Тэд толгой
дээрээ шороо цацаж, уйлж, гашуудаж, хашхиралдан
— Агуу их хот, золгүй еэ, золгүй еэ! Тэнгист усан онгоцтой бүхэн түүний баялгаар
баяжсан билээ. Хот ганц цагийн дотор сүйрлээ. Өө, тэнгэр ээ, ариун хүмүүс ээ,
элч нар аа, эш үзүүлэгчид ээ, тэр хотын улмаас баярлагтун. Учир нь Бурхан та
нарын төлөө түүнийг шийтгэв гэв.
Хүчит нэгэн тэнгэр элч тээрмийн асар том чулуу шиг чулуут авч тэнгис уруу
чулуудангаа
— Агуу хот Вавилон ийнхүү хүчээр доош хаягдана. Тэгээд хойшид олдохгүй. Босоо ятгачид, хөгжимчид, бишгүүрчид, бүрээчдийн эгшиг аялгуу цаашид чиний
дотор сонсогдохгүй. Алив урлалыг урласан ямар ч дархан чиний дотор цаашид
олдохгүй. Тээрмийн чимээ чиний дотор цаашид сонсогдохгүй. Дэнлүүний гэрэл
чиний дотор цаашид гэрэлтэхгүй. Сүйт залуу, сүйт бүсгүйн дуу чиний дотор цаашид
сонсогдохгүй. Яагаад гэвэл худалдаачид чинь дэлхийн агуу хүмүүс байсан. Яагаад
гэвэл ид шидэнд чинь бүх үндэстэн мэхлэгдсэн юм. Эш үзүүлэгчид, ариун
хүмүүсийн болон дэлхий дээр алагдсан бүх хүмүүсийн цус чиний дотроос олдсон юм
гэлээ.

Үүний дараа хурсан олон түмний дуу мэт чимээ тэнгэрт гарахыг би сонсов. Тэд
— Халлелуяа! Аврал, аддар, хүч нь бидний Бурханд байдаг. Яагаад гэвэл Түүний
шүүлт үнэн бөгөөд зөвт. Учир нь завхайрлаараа дэлхийг ялзруулж байсан агуу их
янхныг Тэр шийтгэв. Тэр Өөрийн боолуудын цусны өшөөг түүнээс авсан гэлээ. Хоѐр дахь удаагаа тэд
— Халлелуяа! Түүний утаа нь үеийн үед суунаглана гэв. Хорин дөрвөн ахлагч
болон дөрвөн амьтан унаж, сэнтийнд залрагч Бурханд мөргөж
— Амен. Халлелуяа! гэв.
Сэнтийнээс дуу гарч
— Түүний бүх боолууд аа, Түүнээс эмээгч их, бага хүмүүс та нар бидний Бурханд
магтаалыг өргө гэв. Хурсан олон түмний дуу хоолой шиг, их усны шуугиан шиг,
хүчит аянгын нүргээн шиг дуу гарахыг би сонсов.
— Халлелуяа! Төгс хүчит Эзэн бидний Бурхан хаанчилдаг. Баярлан хөөрч, баясан
цэнгэж, Түүнд алдрыг нь өргөцгөөе. Учир нь Хурганы хурим болж, Түүний сүйт бүсгүй
өөрийгөө бэддэв. Тэрээр гялалзсан, цэвэрхэн нарийн маалингаар хувцаслах
болжээ. Учир нь тэрхүү нарийн маалинга бол ариун хүмүүсийн зөвт үйлс юм.
Тэр надад
— "Хурганы хуримын зоогонд уригдагсад ерөөлтэй еэ!" гэж бичигтүн гээд
— Эдгээр нь Бурханы үнэн үгс мөн гэлээ. Намайг тэнгэр элчид мөргөхөөр хөлд нь
унасанд тэр надад
— Ингэсний хэрэггүй. Би бол чиний болон Есүсийн гэрчлэлтэй ах дүүсийн чинь
хамтран зүтгэгч боол билээ. Бурханд мөргө. Учир нь Есүсийн гэрчлэл бол эш
үзүүлэгчийн сүнс мөн гэв.
Би тэнгэр нээгдсэнийг харлаа. Харагтун, цагаан зүсмийн морь болон түүнийг унаж
яваа Нэгэн нь "Итгэмжит бөгөөд Үнэн" гэгддэг. Тэр зөвт байдал дотор шүүдэг,
дайтдаг. Түүний мэлмий нь галын дөл шиг, тэргүүн дээр нь олон титэм байна.
Өөрөөс нь өөр хэн ч мэдэхгүй нэр дээр нь бичээстэй байлаа. Тэр цусанд
дүрэгдсэн дээл өмсжээ. Түүний нэрийг "Бурханы Үг" гэдэг ажээ. Цагаан өнгөтэй
цэвэрхэн, нарийн маалинган хувцас өмссөн, тэнгэр дэх дайчид цагаан зүсмийн
морьд унан Түүнийг дагаж байв. Түүний амнаас нь хурц сэлэм цухуйх агаад
түүгээр Тэр үндэстнүүдийг устгах юм. Тэр үндэстнүүдийг төмөр таягаар захирах
болно. Тэрээр Төгс хүчит Бурханы догшин уур хилэнгийн дарсан шахуургыг шахна.
Тэр дээл болон гуян дээрээ "Хаадын Хаан,эздийн Эзэн" гэж бичсэн нэртэй ажээ.
Наран дээр нэгэн тэнгэр элчийн зогсож байхыг би харав. Тэр чанга дуугаар
хашхиран тэнгэрийн дундуур нисэж буй бүх шувуудад
— Ирцгээ. Бурханы их зоогон дээр чуулагтун. Ингэснээр та нар хаадын мах,
мянгатын дарга нарын мах, хүчит эрсийн мах, морьд болоод морьтонгуудын махыг,
эрх чөлөөт хүмүүс ба боолчуудын, их бага бүх хүмүүсийн махыг идэх юм хэмээн
хэлэв. Морь унасан Түүний эсрэг болон дайчдынх нь эсрэг дайтахаар цугласан
араатан болоод газрын хаад, тэдний дайчдыг би харав. Өнөөх араатан болоод
түүнтэй хамт хуурамч эш үзүүлэгч баригдав. Энэ хуурамч эш үзүүлэгч нь араатны
өмнө тэмдгүүдийг үйлдсэнээрээ араатны тэмдгийг хүлээн авсан хүмүүс болон
араатны хөрөгт мөргөсөн хүмүүсийг мэхэлсэн юм. Тэр хоѐрыг амьдаар нь шатаж буй
хүхэртэй галт нуурт хаяв. Бусад нь морь унасан Нэгэний амнаас цухуйх сэлмэнд
алагдсан бөгөөд бүх шувууд тэдний маханд цадав.

Гартаа ѐроолгүй гүний түлхүүр, асар том гинжтэй тэнгэр элч тэнгэрээс бууж
ирэхийг би харав. Тэрээр диавол ба Сатан болох эртний могой буюу лууг бариад,
түүнийг хүлж, мянган жилийн турш ѐроолгүй гүнд хаяжээ. Тэгээд мянган жилийг нь
дуустал үндэстнүүдийг цаашид мэхлүүлэхгүйн тулд түүнийг түгжээд лацдав. Үүний
дараа тэр ахархан хугацаанд суллагдах ѐстой аж.
Би сэнтийнүүдийг харав. Тэд дээр нь заларчээ. Тэдэнд шүүх эрх өгөгдсөн байлаа.
Мөн Есүсийн гэрчлэл болон Бурханы үгээс болж цаазлуулсан хүмүүсийн болон
араатанд ба түүний хөрөгт мөргөөгүй, дух хийгээд гар дээрээ араатны тэмдгийг
хүлээн аваагүй хүмүүсийн сэтгэлүүдийг би харав. Тэд амилаад Христтэй хамт
мянган жилийн турш хаанчилжээ. Үхэгсдээс үлдсэн нь мянган жилийг дуустал
амилсангүй. Энэ бол анхны амилалт юм. б Анхны амилалтад багтсан хүн ерөөлтэй
агаад ариун юм. Хоѐр дахь үхэл тэднийг захирах ямар ч хүчгүй ажээ. Харин тэд
Бурханы ба Христийн тахилч нар болцгоож, Түүнтэй хамт мянган жилийн турш
хаанчлах болно.
Мянган жил төгсөх үед Сатан шоронгоосоо суллагдан, дэлхийн дөрвөн өнцөгт
буй үндэстнүүдийг, Гог болон Магогийг мэхлэн, тэднийг дайнд хамтад нь
цуглуулахын тулд гарч ирнэ. Тэдний тоо тэнгисийн эргийн элс шиг аж. Тэд газрын
энгээр нэг тарж, ариун хүмүүсийн хуаран, хайрлагдсан хотыг бүсэлжээ. Тэнгэрээс
гал бууж тэднийг залгив. Тэднийг мэхэлсэн диавол хүхэр бүхий галт нуурт
хаягдлаа. Тэнд ч мөн араатан болоод хуурамч эш үзүүлэгч байгаа аж. Тэд өдөр
шөнөгүй үеийн үед тарчилна.
Цагаан өнгөтэй агуу их сэнтий болон дээр нь Залрагчийг бихарав. Түүний дүр
төрхөөс газар, тэнгэр зугтсан бөгөөд тэдэнд байх газар олдсонгүй. Үхсэн их бага
хүмүүс сэнтийний өмнө зогсож байхыг би харлаа. Номууд дэлгээстэй байв. Өөр
нэгэн ном дэлгээстэй байсан бөгөөд тэр нь амийн ном юм. Үхэгсэд нь өөрсдийн
үйлсийн дагуу энэхүү номд бичигдсэн зүйлсээр шүүгдэв. Тэнгис дотроо байсан
үхэгсдийг гаргаж өгөв. Үхэл ба Үхэгсдийн орон өөрсдийн доторх үхэгсдийг гаргаж
өгөв. Тэдний нэг бүр нь үйлсийнхээ дагуу шүүгдэв. Тэгээд үхэл ба Үхэгсдийн орон
галт нуурт хаягдлаа. Энэ бол хоѐр дахь үхэл буюу галт нуур болой. Хэрэв хэн
нэгний нэр амийн номд бичигдсэн нь олдохгүй бол тэр хүн галт нуурт хаягдсан
байна.

Би шинэ тэнгэр, шинэ газрыг харлаа. Учир нь анхны тэнгэр, анхны газар нь
өнгөрөн одож, тэнгис байхгүй болов. Ариун хот, шинэ Иерусалим нь нөхөртөө
очихоор гоѐсон сүйт бүсгүй мэт бэлтгэгдэн Бурханаас гарч, тэнгэрээс буун ирэхийг
би харлаа. Сэнтийнээс чанга дуу гарахыг би сонсов.
— Харагтун, Бурханы асар хүмүүсийн дунд байна. Тэр тэдний дунд нутаглах болно.
Тэд Түүний ард түмэн болж, Бурхан Өөрөө тэдний дунд байж тэдний Бурхан нь
болно. Тэр тэдний нүднээс нулимс бүрийг нь арчина. Тэнд цаашид үхэл байхгүй
болно. Тэнд цаашид гашуудах, уйлах, өвдөх гэж үгүй болно. Анхны юмс өнгөрөн
одлоо.
Сэнтийнд Залрагч
— Харагтун, Би бүх юмсыг шинэ болгож байна гээд
— Бичигтүн, эдгээр үгс итгэмжит бөгөөд үнэн гэв. Тэр надад
— Энэ нь дууслаа. Би бол Альфа ба Омега, Эхлэл ба Төгсгөл. Цангасан нэгэнд Би
амийн усны булгаас өгнө. Ялагч нь эдгээр зүйлсийг өвлөх бөгөөд Би түүний Бурхан
болж, тэр Миний хүү болно. Харин хулчгар, итгэлгүй, жигшүүрт, алуурчид, завхай
хүмүүс, мэргэ төлөгчид, шүтээнд мөргөгчид болон бүх худалч хүмүүсийн хувьд,
тэдэнд оногдох хувь нь хоѐр дахь үхэл буюу хүхэр, галаар шатаж буй нуурт байна
гэв.
Сүүлчийн долоон гамшгаар дүүрэн долоон аягатай долоон тэнгэр элчийн нэг нь
ирээд надтай ярилцан
— Нааш ир. Би чамд Хурганы эхнэр болох сүйт бүсгүйг үзүүлье гэв. Тэр намайг
сүрлэг өндөр уулан дээр Сүнс дотор аваачаад Бурханаас гарч, тэнгэрээс буун ирж
буй ариун хот Иерусалимыг үзүүллээ. Түүнд Бурханы алдар нь байлаа. Гялбаа нь
үнэт чулуу мэт бөгөөд талст шиг тунгалаг хас чулуу мэт байв. Тэр нь асар том
өндөр хэрэмтэй бөгөөд арван хоѐр хаалгатай байлаа. Хаалганууд дээр нь арван
хоѐр тэнгэр элч байлаа. Тэдгээрийн дээр Израилийн хөвгүүдийн арван хоѐр овгийн
нэрс бичигдсэн байв. Зүүн тадд нь гурван хаалга, хойд тадд нь гурван хаалга,
өмнө талд нь гурван хаалга, баруун талд нь гурван хаалга байх аж. Хотын хэрэм
нь арван хоѐр суурьтай агаад тэдгээрийн дээр Хурганы арван хоѐр элчийн арван
хоѐр нэрс байлаа.
Надтай ярьсан тэнгэр элчид хот болон хаалгануудыг, мөн хэрмийг нь хэмжих
алтан шугам байв. Хот нь дөрвөлжин бөгөөд урт нь өргөнтэйгөө адил аж. Тэнгэр
элч хотыг шугамаараа хэмжихэд урт, өргөн, өндөр нь адилхан арван хоѐр мянган
стадиа байлаа. Тэр хотын хэрмийг хэмжихэд, хүний хэмжээс ба мөн тэнгэр
элчийн хэмжээсээр зуун дөчин дөрвөн пехус болов. Хэрмийг хас чулуугаар хийсэн
бөгөөд хот нь тунгалаг шил мэт шижир алт ажээ. Хотын хэрмийн сууриуд нь төрөл
бүрийн эрдэнийн чулуугаар чимэглэгджээ. Эхний суурь нь хас, хоѐр дахь нь
индранил, гурав дахь нь гартаам, дөрөв дэх нь маргад эрдэнэ, тав дахь нь
мамагартаам, зургаа дахь нь нал, долоо дахь нь хашиг, найм дахь нь биндэрьяа, ес
дэх нь молор, арав дахь нь мана, арван нэг дэх нь оюу, арван хоѐр дахь нь ягаан
болор байв. Арван хоѐр хаалга нь арван хоѐр сувд ажээ. Хаалга нэг бүр нь нэгэн
цул сувд байсан бөгөөд хотын гудамж нь тунгалаг шил мэт шижир алт байв.
Би хотод ямар ч сүм харсангүй. Учир нь Төгс хүчит Эзэн Бурхан ба Хурга бол
тэндхийн сүм юм. Хотод дээрээс нь гэрэлтүүлэх нар, сар хэрэггүй ажээ. Учир нь
Бурханы цог жавхлан түүнийг гэрэлтүүлсэн бөгөөд дэнлүү нь Хурга байлаа. Үндэстнүүд тэргэрлээр нь алхацгааж, газрын хаад тийшээ алдраа авчирна. Хотын
хаалганууд өдөр хэзээ ч хаагдахгүй. Учир нь тэнд шөнө гэж байхгүй. Тэд
үндэстнүүдийн алдар, хүндлэлийг тийшээ авч ирнэ. Ямар ч бузар юм болон
жигшүүрт зүйл үйлддэг болон худал ярьдаг хэн ч хэзээ ч тийшээ орохгүй. Харин
зөвхөн Хурганы амийн номд нэрс нь бичигдсэн хүмүүс л орох ажгуу.

Тэр надад Бурханы болон Хурганы сэнтийнээс гарах талст мэт гялалзсан амийн
усны голыг үзүүлсэн нь гудамжных нь төвд байв. Голын хоѐр талд арван хоѐр
төрлийн үр жимс ургуулан, сар бүр үр жимсээ боловсруулж буй амийн мод байлаа.
Тэр модны навчис нь үндэстнүүдийг эдгээхийн тулд байв. Тэнд цаашид ямар ч
хараал байхгүй болно. Мөн Бурхан ба Хурганы сэнтий түүний дотор байж, боолууд
нь Түүнд үйлчилнэ. Тэд Түүний царайг харна. Мөн Түүний нэр тэдний духан дээр
байх болно. Тэнд цаашид шөнө болохгүй. Эзэн Бурхан тэднийг гийгүүлэх учраас
тэдэнд дэнлүүний гэрэл ч, нарны гэрэл ч хэрэггүй болно. Учир нь Эзэн Бурхан
тэднийг гийгүүлнэ. Тэгээд тэд үеийн үед хаанчлах болно. Тэр надад
— Эдгээр үгс нь итгэмжит бөгөөд үнэн. Эш үзүүлэгчдийн сүнсний Бурхан Эзэн
удахгүй болох ѐстой зүйлсийг Өөрийн зарц нартаа үзүүлэхийн тулд тэнгэр элчээ
илгээв. "Харагтун, Биудахгүй ирнэ. Энэхүү номын эш үзүүллэгийн үгсийг сахигч нь
ерөөлтэй еэ!" гэсэн гэж хэлэв.
Иохан, би бол эдгээр зүйлсийг үзэж, сонссон нэгэн юм. Би үзэж, сонсоод эдгээр
зүйлсийг надад үзүүлсэн тэнгэр элчид мөргөхөөр хөлд нь унав. Тэр надад
— Ингэсний хэрэггүй. Би бол чиний болон эш үзүүлэгч ах дүүсийн чинь, мөн энэхүү
номын үгсийг сахигсдын хамтран зүтгэгч боол билээ. Бурханд мөргө гэв. Тэр
надад ингэж хэлэв.
— Энэхүү номын эш үзүүллэгийн үгсийг бүү лацад. Учир нь цаг ойрхон байна. Бурууг үйлддэг нэгэн нь буруугаа үйлдсээр л байг. Бузар муу нэгэн нь бузар муу
чигээрээ л байг. Зөвт нэгэн нь зөвт байдлаа хэрэгжүүлсээр л байг. Ариун нэгэн нь
өөрийгөө ариунаар сахьсаар л байг.
Харагтун, Би удахгүй ирнэ. Хүн бүрд үйлдсэнийх нь дагуу буцаан төлөхийн тулд
Миний шагнал Надтай хамт байгаа. Би бол Альфа ба Омега, Эхэн ба Эцэс, Эхлэл
ба Төгсгөл мөн.
Амийн мод уруу очих эрхтэй болохын тулд болон хаалгаар хот уруу орохын тулд
дээлээ угаагчид нь ерөөлтэй еэ! Гадна талд нь ноход, мэргэ төлөгчид, завхай
хүмүүс, алуурчид, шүтээнд мөргөгчид болоод худлыг хайрладаг, үйлддэг бүхэн
байна.
Есүс Би чуулгануудын төлөө та нарт эдгээр зүйлийг гэрчлэхийн тулд Өөрийн
тэнгэр элчийг илгээлээ. Би бол Давидын Удам баҮндэс, гэрэлт үүрийн цолмон билээ
гэв. Сүнс болон сүйт бүсгүй
— Ирээрэй гэнэ. Сонсогч нь
— Ирээрэй гэж хэлэг. Цангасан нэгэн нь ирэг. Хүссэн нэгэн нь амийн усыг үнэгүй
аваг.
Энэхүү номын эш үзүүллэгийн үгсийг сонсогч бүрд би гэрчилж байна. Хэрэв хэн
нэгэн нь эдгээрийн дээр нэмэх аваас, Бурхан энэхүү номд бичигдсэн гамшгуудыг
түүнд нэмэх болно. Хэрэв хэн нэгэн нь энэхүү эш үзүүллэгийн номын үгсээс хасах
аваас Бурхан энэхүү номд бичигдсэн амийн модноос болон ариун хотоос хувийг нь
хасах болно.
Эдгээр зүйлсийг гэрчлэгч Тэр
— Тийм ээ, Би удахгүй ирнэ гэж айлдаж байна. Амен. Ирээрэй, Эзэн Есүс ээ!
Эзэн Есүсийн нигүүлсэл бүгдтэй хамт байх болтугай. Амен.